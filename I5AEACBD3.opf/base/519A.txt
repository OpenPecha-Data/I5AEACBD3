༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG4249
n/a
ImageGroup:
ISBN:
KG4969
9787105096664
Title:
རྗེ་བཙུན་བླ་མ་དམ་པ་ཁམས་གསུམ་ཆོས་ཀྱི་རྒྱལ་པོ་ངག་དབང་ཡོན་ཏན་བཟང་པོའི་རྣམ་ཐར།
rje btsun bla ma dam pa khams gsum chos kyi rgyal po ngag dbang yon tan
bzang po'i rnam thar/
ཀུན་དགའ་དཔལ་ལྡན་རྒྱ་མཚོ
Author:
kun dga' dpal Idan rgya mtsho
printed from computerized input
n/a n/a
pe cin
mi rigs dpe skrun khang
2008
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Ina
n/a
Scanned at Tibetan Buddhist Resource Center, 150 West 17th St, New York City, NY
10011. US. Comments: 2010



s
?
རྗེ་བཙ ས་པ་ཁར། ད་)
པ་དང་སྐད་བལྟ།
ཀྱིསཔོ་
| ད།
ཀུན་དགའ་དཔལ་ལྡན་རྒྱ་མཚོས་བརྩམས།
མི་རིགས་དཔེ་སྐྲུན་ཁང་།



ཀུན་དགའ་དཔལ་ལྡན་རྒྱ་མཚོ།
ཁོང་ནི་སྤྱི་ལོ་༡༩༦༤ ལོར་ལང་ཚོའི་མེ་ཏོག་གསར་དུ་བཞད་ཅིང་། དེ་ནས་
དྲིན་ལྡན་ཕ་མའི་འོག་ནས་མཚར་ལོངས་བྱུང་ཞིང་རིམ་གྱིས་རྒྱ་བོད་ཀྱི་
ཡིག་ རིགས་ སོགས་ ལ་ སྦྱངས་ པས་ བོད་ ཀྱི་ ནང་ རིག་ པའི་ སྡེ་ སྣོད་ ཀྱི་
དམངས་གཞི་བརྟན་པོར་ཆགས། བཤེས་གཉེན་མང་པོའི་ཞབས་པད་གུས་
པས་མནོས་ཏེ་མདོ་སྔགས་རིག་གནས་སོགས་ལ་སྦྱངས་པ་མི་དམན་པར་
བྱས། དེར་མ་ཟད་དཔལ་དུས་ཀྱི་འཁོར་ལོའི་བསྐྱེད་རྫོགས་ཀྱི་ཉམས་ལེན་
ཡང་ བསོད་ནམས་ ཀྱི་ བགོ་སྐལ་དུ་ཐོབ་ཏེ་གོང་མའི་ ཕྱག་ སྲོལ་ བཞིན་
ཉམས་བཞེས་གནད་ སྨིན་མཛད། བཀའ་དྲིན་གཞལ་མཐའ་ དཀའ་ བའི་
བཤེས་གཉེན་རྣམས་ཀྱི་བཀའ་གསུང་བཞིན་ད་ལྟ་སི་ཁྲོན་རྔ་ཡུལ་འབྲོག་
དགེ་ དགོན་ གྱི་ རྡོ་ རྗེ་ སློབ་ དཔོན་ དང་མཁན་པོ་ གཉིས་ ཀྱི་ ཁྲི་ལ་དབང་
བསྒྱུར་ཏེ་སློབ་ཚོགས་རྣམས་ལ་ཆོས་ཀྱི་ཆར་བཟང་དགུང་ནས་ཕབ་བཞིན་
བཞུགས། ཁོང་གི་ཆེས་སྔ་བའི་ཆོས་འབྲེལ་ཐོབ་པའི་བླ་མ་རྗེ་ངག་དབང་
ཡོན་ཏན་བཟང་བོའི་རྣམ་པར་ཐར་བ་འདི་ཉིད་ཀྱིས་མཚོན་གསུང་རབ་
གླེགས་བམ་པོད་དྲུག་བསྟན་འགྲོའི་གསོས་སྨན་དུ་བཞུགས།



সাধনা
বধাবটি
।
སཾ སཱ རཱ ཏི པྲ ཀྲྀ ཏི སུ ཀྲྀ ཏུ དཱ རེ ཥཱ།
འཁོར་འདས་གཤིས་བཞུགས་མཛད་བཟང་ཉེར་སྩོལ་མཁན།།
འ
རྒྱ་n s
amàཀanaanahala
སྲ སྤཊྚ དྷ ཏུ ཨ ཨུ བ ན ནུ སཾ ཛྷ Y ༔་
དམིགས་མེད་རང་གསལ་ངང་ནས་གསོལ་བ་འདེབས། །



༄༅། །མཉམ་པའི་སྡེབ་སྦྱོར་
ཡི་གེ་བཅུ་གསུམ་པ་ཤིན་ཏུ་སྐྱེ་འགྲོའི་རྣམ་གྲངས་༨༡༩༢ལས་
བྱེ་བྲག་༡༠༠༩བས་བརྒྱན་པའོ། །
༧
།
།
a hannaaaazཀaaར།
༢]}%6Jqlnaཊིa61@ཎཾ11
ཙིཏྟ སྱ སྦྲ ན ཙ བི པྲ ཏི གུ རོ ཙིཏྟཾ།
སེམས་ཀྱི་གནས་ལུགས་དོན་དམ་བླ་མའི་ཐུགས། །
}༥
︽སr
༩༩༩༢
_
ཀamajག8
ধাৰিবষদ্ধ?
དྷ རྨ ཀྵ ཡཱ བི ཥ ཡ གུ ཎ ས ར རྐོ ཥ ་
ཆོས་སྐུ་ཀུན་ཁྱབ་ཡོན་ཏན་རྒྱ་མཚོའི་གཏེར། །



༄༅། ། ངེས་དོན་བསྟན་པའི་མངའ་བདག་རྗེ་བཙུན་བླ་མ་
དམ་པ་ཁམས་གསུམ་ཆོས་ཀྱི་རྒྱལ་བོ་ངག་དབང་
ཡོན་ཏན་བཟང་བོའི་རྣམ་པར་ཐར་བ་
ངེས་དོན་བསྟན་པའི་མཛེས་རྒྱན་
ངོ་མཚར་ནོར་བུའི་བང་
མཛོད་ཅེས་བྱ་བ་
བཞུགས་སོ། །
ཀུན་དགའ་དཔལ་ལྡན་རྒྱ་མཚོས་བརྩམས།
མི་རིགས་དཔེ་སྐྲུན་ཁང་།



དཀར་ཆག
མཆོད་བརྗོད། ...........
............... (1)
དང་པོ། སྐུ་བལྟམས་པའི་སྐོར་གྱི་མཛད་པའི་ཚུལ། .. (1)
གཉིས་པ། ཐུན་མོང་ལམ་གྱིས་རྒྱུད་སྦྱངས་ཚུལ་གྱི་ཉམས་ལེན་དང་
འབྲེལ་ཁྱིམ་ནས་ཁྱིམ་མེད་པར་རབ་ཏུ་བྱུང་བའི་ཚུལ། ..………………. (8)
གསུམ་པ། དཔལ་དུས་ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་
དྲུག་ལ་ཉམས་བཞེས་གཙོ་བོར་མཛད་པའི་ཚུལ། ....…...……….. (21)
བཞི་བ། བསྟན་ པ་ཡོངས་རྫོགས་ཀྱི་གནད་ལ་གསན་སྦྱངས་མཛད་
པའི་ཚུལ། ........................ ..…..….…..….….. (32)
ལྔ་བ། དུས་འགྱུར་ཆེན་པོའི་འོག་ནས་གཞུང་ལུགས་ཆེན་མོ་རྣམ་ཐོས་
བསམ་གྱིས་གཏན་ལ་ཕབ་ཅིང་། མ་ཏི་ཀིརྟིའི་ཞབས་པད་ཉེ་བར་བསྟེན་པའི་
ཚུལ། ……..….....
...... (49)
དྲུག་པ། དཔལ་ལྡན་རྒྱལ་བ་ཇོ་ནང་བའི་བྱིན་རླབས་དོན་བརྒྱུད་ཀྱི་ཁྲི་
རབས་ཞེ་དྲུག་པའི་གསེར་ཁྲིར་མངའ་གསོལ་ཞིང་། བསྟན་པའི་མེ་རོ་རྨང་
ནས་གསོ་བའི་མཛད་པའི་ཚུལ། …..…….………………………………………… (69)
བདུན་པ། ཡང་དར་བསྟན་ པའི་ དབུ་བརྙེས་ཏེ་བཤད་སྒྲུབ་ལས་
གསུམ་གྱི་སྒོ་ནས་བསྟན་འགྲོའི་དོན་རླབས་པོ་ཆེ་མཛད་པའི་ཚུལ། .….……
.....…………….. (93)
བརྒྱད་པ། ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་
བསྟན་པའི་བ་དན་དགུང་དུ་སྒྲེང་བའི་ཚུལ། ..………… (119)



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགུ་བ། པེ་ཅིན་ནང་བསྟན་སློབ་གླིང་གི་སློབ་དཔོན་དུ་བྱོན་པ་དང་།
ཧལ་ཧ་རྗེ་བཙུན་དམ་པའི་ཞལ་བཟང་ཉེ་བར་མཇལ་ཞིང་ཇོ་ནང་བཀའ་འབུམ་
ཆེན་མོ་བཞེངས་པའི་མཛད་པའི་ཚུལ། ..…….…….......... (148)
བཅུ་བ། ཇོ་ནང་བའི་ཆོས་སྡེ་སོ་སོར་ཞབས་སོར་བཀོད་དེ་གཞན་སྟོང་
དུས་ཁྲིད་ཆེན་མོ་འཛུགས་པ་དང་ཟུང་དུ་འབྲེལ་ཏེ་དུས་འཁོར་དབང་ཆེན་དུ་
མ་ཕྱག་ཏུ་བསྟར་བའི་ཚུལ། ......…......….…… (173)
བཅུ་གཅིག་པ། མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་རླབས་ཆེན་
བསྒྲུབས་ཤིང་གངས་ཅན་དགེ་བའི་ཟླ་བའི་མཛད་སྒོའི་ཚུལ། ། ...…………….
.......…....………….……… (198）
བཅུ་གཉིས་པ། ཞིང་འདིའི་གདུལ་བྱ་རྫོགས་ནས་མཛད་པ་ ཐ་མ་
བསྟན་ཅིང་གདུང་མཆོད་ཀྱི་རིམ་པ་རྣམས་གཙོ་བོར་བརྗོད་པའི་ཚུལ། ……...
…......…………….(232)
བཅུ་གསུམ་པ། རྣམ་ཐར་སྤྱིའི་བསྡུས་དོན་ཅུང་ཟད་བརྗོད་པའི་ཚུལ།
..…….………... (264）
རྩོམ་པའི་མཇུག་བསྡུས་པ།…..…....…...……...…..….. (279)



མཆོད་
བརྗོད།
ཨོཾ་སྭ་སྟི། རྗེ་བཙུན་བླ་མའི་ངོ་བོ་སྲས་བཅས་རྒྱལ་བ་རྣམས་ལ་སྒོ་གསུམ་གུས་
པ་ཆེན་པོའི་སྒོ་ནས་ཕྱག་འཚལ་ཞིང་སྐྱབས་སུ་མཆིའོ། ། བདག་གི་རྒྱུད་བྱིན་
གྱིས་བརླབ་ཏུ་གསོལ།
རྒྱལ་ཀུན་འཕྲིན་ལས་ལང་ཚོ་བཞད་པ་ཡི། །
མ་འདྲེས་གསལ་རྫོགས་མཚན་དཔེ་ཤར་བའི་ལྷ། །
རྗེ་བཙུན་འཕགས་མ་གྲགས་པའི་མགོན་དེ་དང་། །
དབྱེར་མེད་དཔལ་ལྡན་བླ་མས་དགེ་ལེགས་སྩོལ། །
བསྐལ་མང་སྔོན་ནས་བདུད་བཞི་ཀུན་བཅོམ་ ཀུན་ གཟིགས་ སྟོབས་བཅུའི་
དཀྱིལ་འཁོར་ཅན། །
ཞི་བའི་རོ་ལ་རྗེས་ཆགས་དམན་རྟོག་དམན་པའི་ར་རིའི་དྲི་བྲལ་ཞིང་། །
གདུལ་དཀའི་འགྲོ་ལ་ལྷག་པར་ཐུགས་བརྩེ་ ཐུགས་བསྐྱེད་པད་དཀར་ལྟར་
འཕགས་པ། ། །
ཞི་བ་མཆོག་བརྙེས་ལྷ་ཡི་ལྷ་ཁྱོད་ལྷ་དབང་བདེ་འབྱུང་གཙུག་ན་རྒྱལ། །
རྒྱལ་སྲས་ཚུལ་གྱིས་མུ་མེད་ཞིང་རྣམས་སུ། །
རྒྱལ་བའི་མཛད་པ་མ་ལུས་སྒྲུབ་མཛད་པ། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྒྱལ་ཚབ་མི་ཕམ་མགོན་དང་འཇམ་དཔལ་དབྱངས། །
གྲགས་པ་སྲིད་ཞིར་འཕུར་བའི་ཚུལ་ལ་བསྔགས། །
ཟབ་དོན་ཟབ་པར་འགྲེལ་ལ་མཚུངས་མེད་དུ། །
ཐུབ་པས་མདོ་སྡེ་དུ་མར་བསྔགས་པ་ལྟར། །
དངོས་སྟོབས་རིགས་པའི་ཚ་ཟེར་འབུམ་འཁྲིགས་པ། །
ཀླུ་ཐོགས་ཞེས་སུ་གྲགས་པའི་ཞབས་ལ་འདུད། །
དགག་སྒྲུབ་སུན་འབྱིན་གསེར་གྱི་གྲུར་ཞུགས་ནས། །
ཐོས་བསམ་མཚོ་ཆེན་ཁོར་ཡུག་བགྲོད་བྱས་ཏེ། །
སྐལ་བཟང་གྲུབ་མཆོག་ནོར་བུ་སྟེར་མཛད་པ། །
རྒྱ་བོད་མཁས་གྲུབ་ཡོངས་ལ་མགོས་ཕྱག་འཚལ། །
བྱམས་ཀླུའི་དགོངས་པ་འགལ་མེད་ཚུལ་དུ་ཕྲ་ཞིབ་ལུང་རིགས་བྱེ་བ་ཡིས། །
ངོ་མཚར་རྨད་བྱུང་འཁོར་ལོ་ཐ་མ་ངེས་པའི་དོན་དུ་ལེགས་སྒྲུབ་སྟེ། །
སྲས་བཅས་རྒྱལ་བའི་གསང་མཛོད་བདེ་གཤེགས་སྙིང་བོ་རྟག་བརྟན་ཆོས་ཀྱི་རྔ།།
ཅི་དགར་རྡུང་ལ་སེམས་དཔའ་ཆེན་པོ་ཀུན་མཁྱེན་དོལ་པོར་ཕྱག་བགྱིའོ། །
གང་གི་དགོངསབཞེད་ལས་བརྩམས་ཏེ། །
ཕྲ་ཞིབ་ལུང་རིགས་བརྒལ་བརྟགས་ཀྱི། །
བ་དན་སྲིད་རྩེར་སྒྲེང་མཛད་པ། །
རང་འདྲ་བུ་ཆེན་བཅུ་བཞིར་འདུད། །



མཆོད་བརྗོད།
ཟླ་མེད་མཁས་གྲུབ་རྒྱ་མཚོའི་དགོངས་ཉམས་ཕུལ། །
དཔལ་ལྡན་ཀ་ལཱ་པ་ཡི་གདམས་པའི་བཅུད། །
ཟབ་གསང་གཞན་སྟོང་དབུ་མའི་གཤིས་ཇི་བཞིན། །
སྨྲ་བའི་དབང་ཕྱུག་ཏཱ་ར་ནཱ་ཐར་འདུད། །
ཤིང་རྟ་ཆེན་པོ་ཀླུ་སྒྲུབ་ཐོགས་མེད་ཀྱི། །
དགོངས་པའི་ཆུ་ཀླུང་ཡེ་ཤེས་ཀློང་ཉིད་དུ། །
གཅིག་ཅེས་མི་བསྙེངས་འཁོར་ལ་སེང་གེའི་སྒྲ། །
སྒྲོག་པའི་སྐྱེས་བུ་བློ་གྲོས་གྲགས་པར་འདུད། །
འགྲོ་ལ་རྗེས་ཆགས་བརྩེ་བའི་དབང་གྱུར་ཐུགས་གསང་ཟད་མེད་ཆོས་མཛོད་སྒོ་
ཕྱེ་ནས། །
མདོ་སྔགས་ཐེག་པའི་དྲི་མེད་ལེགས་བཤད་འཛད་མེད་ཆར་དུ་བསྙིལ་བའི་ངོ་
མཚར་གྱིས། །
ཀུན་ལས་ཁྱད་འཕགས་ངེས་དོན་བསྟན་པའི་བ་དན་མུ་མེད་ཞིང་དུ་གཡོ་བ་
ཡིས། །
སྒྲུབ་བརྒྱུད་བསྟན་པའི་བདག་པོར་གྱུར་པ་རྗེ་བཙུན་ངག་དབང་ཡོན་ཏན་
བཟང་བོར་འདུད། །
ཀུན་བཏགས་གཞན་དབང་གདོད་ནས་སྟོང་མོད་ཀྱང་། །
རང་བཞིན་འོད་གསལ་སྐུ་དང་ཡེ་ཤེས་ཁམས། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
མི་སྟོང་ངེས་དོན་དབུ་མ་ཆེན་པོའི་ཚུལ། །
ཇི་བཞིན་གཟིགས་པ་མགོན་པོ་ཁྱོད་མིན་སུ། །
བརྩེ་ཆེན་སྙིང་རྗེའི་རྩ་བ་རབ་ཏུ་བརྟན། །
ལེགས་བཤད་མེ་ཏོག་འབྲས་བུ་གཡུར་ཟ་བ། །
མཁས་མང་རྐང་འཐུང་ཁྲོད་ན་ཆེར་འཕགས་པའི། །
བཤེས་གཉེན་དཔག་བསམ་ལྗོན་པ་སྐལ་བས་རྙེད། །
ཐོག་མར་བཤེས་བསྟེན་མང་ཐོས་ནོར་བུ་བསགས། །
བར་དུ་སྒྲུབ་པས་རྟོགས་པའི་བཙན་ས་ཟིན། །
ཐ་མར་བསྟན་འགྲོའི་དོན་ཆེན་སྒྲུབ་པའི་ཚུལ། །
འདི་དག་ངོ་མཚར་གཏམ་གྱི་གླེང་གཞིར་འོས། །
བདག་ཉིད་ཆེན་པོའི་ཀུན་བཟང་སྤྱོད་པའི་གཏམ། །
སྒྲོ་འདོགས་སྐུར་འདེབས་སྐྱོན་གྱིས་མ་རེག་པར། །
སྙན་འཇེབས་ངག་གི་ལམ་ནས་སྨྲ་བ་ལ། །
གཟུར་གནས་སྐལ་བཟང་ཚོགས་རྣམས་དགའ་བར་བྱོས། །
ཞེས་མཆོད་པར་བརྗོད་པའི་སྙན་ཚིག་པད་མ་དཀར་བོས་མདུན་བསུས་
ཏེ་གང་བརྗོད་པར་བྱ་བ་ནི། དེ་ཡང་ལྷ་དང་བཅས་པའི་འགྲོ་བ་ཐམས་ཅད་ཀྱི་
མ་འདྲིས་པའི་མཛའ་བཤེས་ཆེན་པོ། སྲས་བཅས་ རྒྱལ་བ་ཐམས་ཅད་ཀྱི་
མཛད་པའི་ཁུར་མཐའ་དག་གཅིག་ཏུ་བསྣམས་པའི་ཐུགས་བསྐྱེད་དང་སྙིང་



མཆོད་བརྗོད།
སྟོབས་ཟླ་མེད་པའི་ཕ་རོལ་ཏུ་སོན་པ། ཐུབ་པ་སངས་རྒྱས་བཅོམ་ལྡན་འདས་
ཀྱི་མདོ་སྔགས་ཀྱི་ལུང་རྟོགས་ཆོས་ཀྱི་རྒྱལ་སྲིད་ལ་མངའ་དབང་མཛད་པའི་ཆོས་
ཀྱི་འཁོར་ལོས་བསྒྱུར་བ་ཆེན་པོ། དམིགས་པ་མེད་པའི་ཐུགས་རྗེ་ཆེན་པོས་
ལུས་ཅན་ཡོངས་ལ་རྟག་པར་གཟིགས་པའི་སྙིང་རྗེའི་བདག་ཉིད་ཆེན་པོ་རང་
གཞན་གྱི་གྲུབ་མཐའ་རྒྱ་མཚོའི་ཕ་རོལ་ཏུ་སོན་ཏེ་འཆད་པ་དང་། རྩོད་པ་
དང་། རྩོམ་པ་ལ་སའི་སྟེང་ན་འགྲན་པའི་ཟླ་ཐམས་ཅད་དང་བྲལ་བའི་སྨྲ་བའི་
ཁྱུ་མཆོག་ཆེན་པོ། རྒྱལ་བ་གཉིས་པ་ཀུན་མཁྱེན་དོལ་པོ་བ་ཆེན་པོའི་རིང་
ལུགས་ ཀྱི་གདུགས་དཀར་བོ་ གསེར་ ལྡན་ འཛིན་མའི་ཁྱོན་ཀུན་ ཁྱབ་ པར་
འདེགས་པ་ལ་སྙིང་སྟོབས་དང་ཐུགས་རྗེ་ཕུལ་དུ་བྱུང་བའི་སྒོ་ནས་སྨོན་ལམ་གྱི་
མཐུ་གྲུབ་པ། རྒྱུད་སྡེ་གཞན་དང་བཤད་སྲོལ་མི་འདྲ་བ་དཔལ་ལྡན་དུས་ཀྱི་
འཁོར་ལོའི་བསྐྱེད་རྫོགས་ཀྱི་ལམ་རྣམས་ཉམས་བཞེས་གནད་དུ་སྨིན་པས་
ཉམས་རྟོགས་ཀྱི་ཀློང་རྡོལ་བའི་རྡོ་རྗེ་སློབ་དཔོན་ཆེན་པོ། ལྷག་པར་སྙིགས་
མའི་དུས་འདིར་སངས་རྒྱས་ཀྱི་བསྟན་པ་ལ་སངས་རྒྱས་རང་ཉིད་སླར་ཡང་བྱོན་
པ་དང་སྒོ་ཀུན་ནས་མཚུངས་པའི་ངེས་དོན་སྙིང་བོའི་རང་ལུགས་ཉིན་མོའི་
དཔལ་ལྟར་ཆེས་ཆེར་གསལ་བར་མཛད་པས་ངེས་དོན་བསྟན་པའི་བདག་པོ་
ཞེས་ལྷ་དང་བཅས་པའི་འཇིག་རྟེན་ན་གྲགས་པའི་སྒྲ་དབྱངས་ལྷམ་མེར་གསལ་
བ། རང་ཅག་གི་མེ་ཏོག་ཕོག་པའི་ལྷ་སྐལ། ཚེ་རབས་གཏན་གྱི་སྐྱབས་གཅིག
རིགས་དང་དཀྱིལ་འཁོར་ཀུན་གྱི་ཁྱབ་བདག་དོན་གྱི་སླད་དུ་མཚན་ནས་སྨྲོས་ཏེ་
ཡོངས་རྫོགས་བསྟན་པའི་མངའ་བདག རྗེ་བཙུན་བླ་མ་ངག་དབང་ཡོན་ཏན་
བཟང་བོ་ཞེས་གྲགས་སྙན་གྱི་བ་དན་དཀར་བོ་ས་གསུམ་ན་རྣམ་པར་གཡོ་བ་དེ་
ཉིད་ཀྱི་རྣམ་པར་ཐར་བ་རྒྱ་མཚོ་ལྟ་བུ་ལས་སྐྲ་རྩེས་བླངས་པའི་ཐིགས་པ་ཙམ་



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཞིག་རང་གཞན་གྱི་དད་པའི་གསོས་སུ་སྤེལ་བར་བྱའོ། །
དེ་ཡང་ཇི་སྐད་དུ། མདོ་ཕལ་བོ་ཆེ་ལས། བྱང་ཆུབ་རྒྱ་མཚོ་རབ་
བརྙེས་གྱུར་ནས་ཀྱང་། ། སེམས་ཅན་རྒྱ་མཚོ་རབ་ཏུ་སྨིན་བྱའི་ཕྱིར། ། བྱང་
ཆུབ་སེམས་ཅན་རྒྱ་མཚོ་སྟོན་མཛད་ཅིང་། ། མི་འགྲིབ་སྤྱོད་པ་རྒྱ་མཚོ་དུས་
ཀུན་སྟོན། ། བདེ་གཤེགས་རྣམས་ཀྱི་རྣམ་འཕྲུལ་དེ་འདྲའོ། ། ཞེས་བྱང་ཆུབ་
སྤྱོད་པ་རྒྱ་མཚོ་མཐར་ཕྱིན་ཏེ་བླ་ན་མེད་པའི་སྐུ་བཞིའི་རྒྱལ་སྲིད་ལ་དབང་
འབྱོར་བ་རྣམས་ནི་ཆོས་ཀྱི་སྐུ་ལས་གཡོ་བ་མེད་བཞིན་དུ་བརྩེ་བ་ཐུགས་རྗེ་ཆེན་
པོའི་གཞན་དབང་གིས་མ་དག་ཞིང་དུ་སེམས་ཅན་གྱི་དོན་དུ་སྤྲུལ་བའི་སྐུའི་
མཛད་པ་སྣ་ཚོགས་པ་ནམ་མཁའ་ཇི་སྲིད་གནས་ཀྱི་བར་དུ་སྟོན་པར་མཛད་དེ།
རྒྱུད་བླ་མ་ལས། ཐུགས་རྗེ་ཆེན་པོས་འཇིག་རྟེན་མཁྱེན། ། འཇིག་རྟེན་ཀུན་
ལ་གཟིགས་ནས་ནི། ། ཆོས་ཀྱི་སྐུ་ལས་མ་གཡོས་པར། ། སྤྲུལ་བའི་རང་
བཞིན་སྣ་ཚོགས་ཀྱིས། ། སྐྱེ་བ་མངོན་པར་སྐྱེ་བ་དང་། ། ཞེས་པ་ནས།
ཡོངས་སུ་མ་དག་ཞིང་རྣམས་སུ། །སྲིད་པ་ཇི་སྲིད་གནས་པར་སྟོན། ། ཞེས་
གསུངས། དེར་མ་ཟད་སེམས་ཅན་རྣམས་གང་འདུལ་གྱི་ཐབས་ལ་མཁས་པས་
མཁས་གྲུབ་ཀྱི་སྐྱེས་བུ་དང་། རྒྱལ་བློན་འབངས་གསུམ། ཁྱིམ་པ་ཕོ་མོ། ཐ་
ན་བྱ་དང་རི་དྭགས་ཡན་ཆད་ཀྱི་རྣམ་པ་ཅི་རིགས་པས་གདུལ་བྱ་མཐའ་དག་
གནས་སྐབས་དང་ མཐར་ ཐུག་ གི་ ཕན་བདེ་ལ་འགོད་པར་མཛད་ པ་ དང་།
སྤྱིར་འཇིག་རྟེན་གྱི་ཁམས་ཐམས་ཅད་དང་བྱེ་བྲག་འཕགས་བོད་གཉིས་དང་།
མ་ཧཱ་ཙི་ནའི་ཡུལ་སོགས་སུ་གང་ལ་གང་འདུལ་གྱི་སྐྱེ་བའི་བཀོད་པ་བསམ་གྱིས་
མི་ཁྱབ་པ་བཞེས་ཏེ་ཐུབ་པའི་བསྟན་པ་རིན་པོ་ཆེའི་རྩ་ལག་དམ་པར་གྱུར་ཅིང་།
སོ་སོའི་སྐལ་བ་བཞིན་གང་ལ་གང་འཚམ་གྱི་མཛད་པས་རིས་མེད་ཀྱི་འགྲོ་བ་



མཆོད་བརྗོད།
རྣམས་ལ་ཕན་བདེའི་ལམ་བཟང་གསལ་བར་མཛད་པ་སོགས་ཀྱི་རྣམ་པར་ཐར་
བ་བསམ་བརྗོད་ལས་འདས་པ་ཞིག་མཆིས་ཀྱང་རེ་ཞིག་དེ་རྣམས་བཏང་སྙོམས་
སུ་བྱས་ཏེ། སྐབས་སུ་བབས་པ་ཐུབ་པའི་བསྟན་པ་ཡོངས་ཀྱི་མངའ་བདག་
བླང་དོར་གྱི་གནས་གང་ལའང་བསླུ་བ་མེད་པའི་ཚད་མའི་སྐྱེས་བུ་ཆེན་པོ། རྗེ་
བླ་མ་རིན་པོ་ཆེ་འདི་ཉིད་ཀྱི་སྐུ་ཡི་མཛད་པ་རྣམས་ཕྱོགས་ལྷུང་སྒྲོ་སྐུར་སོགས་
ཀྱིས་མ་བསླད་པར་མཐོང་ཐོས་ཀྱི་རིམ་པ་ཇི་ལྟ་བ་བཞིན་དུ་གླེང་བ་ལ་འཇུག་
པར་བྱ་སྟེ།



དང་པོ། སྐུ་བལྟམས་པའི་སྐོར་གྱི་མཛད་
པའི་ཚུལ།།
དེ་ཡང་གང་དུ་སྐུ་བལྟམས་པའི་ཡུལ་ནི། འཛམ་བུས་མཚན་པའི་གླིང་
གི་ཡུལ་དབུས་བྱང་ཆུབ་སྙིང་བོ་རྡོ་རྗེ་གདན་ལས་བྱང་དུ་དཔག་ཚད་བརྒྱ་
བགྲོད་པ་ན། ཇི་སྐད་དུ། ལྷ་མོ་དྲི་མ་མེད་པས་ཞུས་པའི་མདོ་ལས། བྱང་
ཕྱོགས་གངས་རིའི་རྒྱུད་ཀྱི་སར། ། དགེ་བ་ལྡན་པའི་ས་ཕྱོགས་སུ། ། དམ་
པའི་ཆོས་ནི་རྒྱས་པར་འགྱུར། ། ཞེས་སོགས་མདོ་རྒྱུད་དུ་མ་ནས་ལུང་གིས་
ཟིན་པ་གངས་དཀར་གྱི་ས་འཛིན་གནམ་དུ་བསྙེགས་པ་ལྟ་བུའི་ཕྲེང་བས་ཁོར་
ཡུག་ཏུ་འཁྱུད་པའི་བྱང་ཕྱོགས་ཁ་བ་ཅན་གྱི་ཡུལ་ཁམས་འདི་བོད་ཡིན་ཞིང་།
དེ་ལ་ཨ་མདོ། ཆབ་མདོ། ཆུ་མདོ་ཞེས་མདོ་གསུམ་དུ་གྲགས་པ་ལས་ཨ་མདོ།
རྨ་ཀླུང་དལ་གྱིས་འབབ་པས་ལྷོ་བྱང་གི་ཆར་བགོས་པའི་ལྷོ་རྒྱུད་འཛིན་མའི་
ཐིག་ལེ། གཙང་བ་སྐུ་ཕྲེང་རིམ་བྱོན་གྱི་འཕྲིན་ལས་ཀྱི་ལྗོན་པའི་གྲིབ་བསིལ་
སྙོམ་པོར་ཕབ་པའི་ཞིང་ཁམས། འཛི་ཡུལ་ཆོས་ཀྱི་ལྗོངས་ཞེས་མཐོ་རིས་ཀྱི་
གྲོང་ཁྱེར་ས་ལ་འཕོས་པ་སྙམ་བྱེད་པའི་གསེར་ལྡན་སྒེག་མོའི་གཞི་ལ། ངེས་
དོན་དབུ་མའི་ཤིང་རྟའི་སྲོལ་འབྱེད་ཆེན་པོ་རིགས་ལྡན་སྤྲུལ་བའི་སྐུ་ཀུན་མཁྱེན་
དོལ་པོ་བ་ཤེས་རབ་རྒྱལ་མཚན་དཔལ་བཟང་བོ་དེ་ཉིད་ཀྱི་ཞལ་སྔ་ནས་ཀྱིས།
མ་ཀི་འཛི་ཀ་ཞེས་པའི་ས་ཕྱོགས་སུ། ། ཆུ་བོའི་འགྲམ་ལ་བརྟེན་པའི་ལུང་བ་
རུ། ། སྐྱེ་བོ་དམུ་རྒོད་དར་བའི་ཡུལ་ས་ན། ། ཨ་མི་སྐུ་མཆེད་དག་གི་བསྟན་པ་



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྒྱས། ། གནོད་སྦྱིན་གཏེར་བདག་མིང་གི་དགོན་པ་རུ། ། དུས་ཀྱི་འཁོར་
ལོའི་བཤད་སྒྲུབ་གཙོ་བོར་བསྟན། ། ཟབ་ལམ་རྡོ་རྗེ་ཐེག་པའི་དགེ་ལེགས་
རྒྱས། ། ཀུན་གྱིས་མཆོད་གནས་བཀུར་བསྟི་བྱ་བའི་གནས། ། ཞེས་སོགས་ཀྱི་
ལུང་གིས་བསྔགས་པའི་གནས་མཆོག་ཤར་འཛམ་ཐང་བསམ་འགྲུབ་ནོར་བུའི་
གླིང་གི་ཉེ་འདབས། ནགས་ཚལ་དང་རྩི་སྨན་སྣ་ཚོགས་ཀྱི་འབྲས་བུ་གཡུར་དུ་
ཟ་བ། དྲི་ཞིམ་ཕྱོགས་ཀུན་ཏུ་འཐུལ་བའི་དཀར་དམར་གྱི་མེ་ཏོག་སྣ་མང་
བཞད་པ། དྭངས་བསིལ་གྱི་རྫ་ཆུ་སིལ་མ་ཕྱོགས་ཀུན་ནས་འབབ་པ། སྤངས་
ལྗོངས་དང་ནེའུ་གསིང་གཙང་ཞིང་ཡིད་དུ་འོང་བ། རྩི་ཤིང་ལོ་འབྲས་སྨིན་
པས་རབ་ཏུ་མཛེས་པ། དགེ་བཅུའི་དཔལ་མ་ཚང་བ་མེད་པའི་གནས་ཕུན་
སུམ་ཚོགས་པ། ཤིན་ཏུ་ཡིད་སྤྲོ་ལ་བྱིན་ཆགས་པ་ཞིག་ཡིན་ནོ། །
རིགས་རུས་ནི། སྤྱིར་བོད་ཀྱི་ཡུལ་འདིར་མིའི་འགྲོ་བ་བྱུང་ཚུལ་རྒྱ་གར་
དང་འདྲ་བར། ཡུལ་དང་མི་ལ་སོགས་པ་གནས་པའི་བསྐལ་བ་ནས་བྱུང་བར་
བྱས་ན་ཡང་ལུང་དང་རིགས་པའི་གནོད་པ་མེད་ཅིང་། སྟོན་པ་ཐུབ་པ་བྱོན་
པའི་དུས་ལས་སྔ་བ་རྩོད་ལྡན་གྱི་ཐོག་མ་སྐྱ་སེང་བུ་ལྔས་དཔུང་ཚོགས་ཡན་ལག་
བཅོ་བརྒྱད་དམ་བཅུ་གཉིས་བཅོམ་པའི་ཚེ། རུ་པ་ཏི་ཞེས་བྱ་བའི་རྒྱལ་པོ་
དཔུང་གི་ཚོགས་གཅིག་དང་བཅས་པ་གཡུལ་འགྱེད་པའི་ཚེ། བུད་མེད་ཀྱི་ཆ་
ལུགས་སུ་བྱས་ནས་བྲོས་ཏེ་རི་ཁ་བ་ཅན་གྱི་རི་ཁྲོད་དུ་ཞུགས་ཏེ་གནས་པའི་
རིགས་ལས། དེང་སང་ན་ཡང་བོད་ཅེས་བྱ་བ་གྲགས་པ་ཡིན་ཞེས་སོགས་ཀྱི་
བཤད་ཚུལ་མང་དུ་ཡོད་ཀྱང་། གཙོ་བོར་གྱུར་བ་ནི། རང་ཅག་ཁ་བ་རི་བ་
རྣམས་ཀྱི་སྤྱི་རྗེ། ལྷ་གཅིག་ཕྱག་ན་པད་མོའི་ཐུགས་རྗེའི་སྒྱུ་འཕྲུལ་སྤྲེའུ་བྱང་
ཆུབ་སེམས་དཔའི་གདུང་རྒྱུད་ལས་མཆེད་པ་ཉིད་ཡིན་ཞིང་། དེ་ལའང་བོད་



སྐུ་བལྟམས་པའི་སྐོར་གྱི་མཛད་པའི་ཚུལ།
ཀྱི་རུས་ཆེན་བྲ་འབྲུ་ལྡོང་གསུམ་དང་དེ་ལས་གྱེས་པ་སོགས་མང་དུ་ཡོད་པ་མ་
ཟད། མདོ་ཁམས་ཀྱི་མིའི་རིགས་རྒྱུད་རྟ་མོག་གི་སྤུ་ལྟར་དབྱེ་འབྱེད་ཤེས་
དཀའ་བ་ཞིག་སྣང་མོད། འོན་ཀྱང་རྗེ་བླ་མ་མཆོག་གང་དུ་བལྟམས་པའི་
རིགས་རྒྱུད་འདི་ནི་སྒ། འབྲུ། སྦྲ། གདོང་བཞི་ལས་སྦྲ་ལས་ཆད་པའི་ཏོ་ཙ་
ཞེས་པའི་རིགས་སུ་གཏོགས་པ་ཞིག་ཡིན་པར་མངོན།
དེ་ལྟར་རིགས་རུས་ནི་ཁྲི་བརྒྱད་སྟོང་བ་ལས། དེ་ནི་བྱང་ཆུབ་སེམས་
དཔའ་སེམས་དཔའ་ཆེན་པོ་རིགས་ཆེན་པོ་དག་ཏུ་སྐྱེ་བ་སྟེ། དེ་ནི་བྱང་ཆུབ་
སེམས་དཔའ་སེམས་དཔའ་ཆེན་པོའི་རིགས་ཕུན་སུམ་ཚོགས་པ་ཡིན་ནོ། །
ཞེས་དང་། རིགས་གང་ལས་སྔོན་གྱི་བྱང་ཆུབ་སེམས་དཔའ་སེམས་དཔའ་
ཆེན་པོ་དག་བྱུང་བར་གྱུར་བ་སྟེ། དེ་ནི་བྱང་ཆུབ་སེམས་དཔའ་སེམས་དཔའ་
ཆེན་པོའི་རུས་ཕུན་སུམ་ཚོགས་པ་ཡིན་ནོ། ། ཞེས་སོགས་གསུངས་པ་བཞིན་
རྒྱལ་ཀུན་མཁྱེན་པའི་ཕུང་བོ་རིགས་ལྡན་མ་འགགས་པ་གངས་ཅན་གྱི་ཤམ་བྷ་
ལར་མིའི་སྲིད་པར་བསམ་བཞིན་དུ་རྣམ་པར་རོལ་བའི་ཚེ་ན། ཐུགས་ཟག་
མེད་ཆོས་ཀྱི་དབྱིངས་ལས་ཅུང་ཟད་ཀྱང་གཡོ་བ་མེད་བཞིན་དུ་ཡུལ་དང་།
དུས་དང་། ཡབ་ཡུམ་རིགས་རུས་ཆོ་འབྲང་ཕུན་སུམ་ཚོགས་པ་ལ་གཟིགས་པ་
དྲི་མ་མེད་པས་གཟིགས་ཤིང་བརྟགས་པའི་སྒོ་ནས་ཡུམ་གྱི་ལྷུམས་སུ་ཞུགས་པར་
མཛད་པ་ལས་སྐྱེད་བྱེད་ཡབ་ནི། ཏོ་ཙ་བསོད་ནམས་རྡོ་རྗེ་ཞེས་དེས་ཤིང་
མཛངས་ལ་གསལ་ཞིང་ཡིད་གཞུངས་པ། དཀོན་མཆོག་བླ་མར་འཛིན་པའི་
མོས་གུས་དང་ལྡན་ཞིང་དབུལ་ཕོངས་ལ་བྱམས་པ། རྣམ་པར་དཀར་བའི་
ལས་ལ་མཐའ་གཅིག་ཏུ་བརྩོན་པ། ཡ་རབས་བཟང་བོའི་ངང་ཚུལ་དང་ལྡན་
པ་དེ་ཉིད་དང་། ཡུམ་ནི་ཧོར་ཟ་བདེ་མོ་སྐྱིད་ཅེས་བྱ་བ་བུད་མེད་ཀྱི་སྐྱོན་དང་



རྗེ་ངག་དབང་ཡོན་ཏན་བཟང་བོའི་རྣམ་ཐར།
བྲལ་བ། གཡོ་སྒྱུ་ཆུང་ཞིང་རང་བཞིན་བཟང་བ། ཀུན་ལ་སྲོང་བོར་སྨྲ་བ།
ཡིག་དྲུག་འདྲེན་པ་སོགས་སྒོ་གསུམ་དགེ་བའི་བྱ་བ་འབའ་ཞིག་གིས་དུས་འདའ་
བ་སྟེ། དེ་ལྟ་བུའི་ཡབ་ཡུམ་ཁྱད་པར་ཅན་ལ་རྣམ་པར་གཟིགས་སོ། །
ནམ་འཁྲུངས་པའི་དུས་ནི། བྱང་ཕྱོགས་ཤམ་བྷ་ལར་རྨུགས་བྱེད་ཀྱི་
སྤྲུལ་བ་རིགས་ལྡན་མ་འགག་པ་ཆོས་ཁྲི་ལ་འཁོད་པའི་ཕྱི་ལོ། རབ་བྱུང་བཅུ་
དྲུག་པའི་རྣམ་བྱུང་ཞེས་པ་ས་ཕོ་འབྲུག་གི་ལོའི(༡༩༢༨)དུས་ཚེས་དགེ་བར་
ཡུམ་ལ་བསྙུང་ཟུག་ཅུང་ཟད་ཀྱང་མེད་པར་ཁྱེའུ་མདོག་དཀར་ཞིང་དྲི་མ་མེད་
པ། ཡན་ལག་དང་ཉིང་ལག་རྣམས་སྐབས་ཕྱེ་ཞིང་མཐོང་ན་མི་མཐུན་པ་མེད་
པ་འཇིག་རྟེན་ཀུན་གྱི་མིག་གི་བདུད་རྩི་ཞིག་བལྟམས་པར་གྱུར་ཏོ། ། ལྷུམས་
སུ་ཞུགས་པ་ནས་ཡབ་ཡུམ་སོགས་ལ་ངོ་མཚར་བའི་རྟགས་མཚན་མང་དུ་བྱུང་
བ་ལས། གྲུབ་པའི་འཁོར་བསྒྱུར་ཆེན་པོ་ཆོས་ རྗེ་ཁང་དམར་དབོན་ རྒན་
བསོད་ནམས་བསྟན་འཛིན་གྱི་མཚན་ལམ་དུ། དཔལ་ལྡན་ཀ་ལཱ་པའི་ཞིང་
ནས་རིགས་ལྡན་སྐུ་དངོས་དཔལ་གྱི་ཆོས་སྡེ་ཆེན་པོ་འཛམ་ཐང་དུ་ཕེབས་པར་
རྨིས་པས་ཉེ་གནས་ལ་དེ་ལུགས་བཞིན་སྨྲས་པ་དང་ལྷན་ཅིག་ཆོས་སྡེ་འདིའི་ཉེ་
འཁོར་དུ་བྱིས་པ་འདྲ་བཙས་ཡོད་མེད་བཀའ་འདྲི་བྱུང་བས། ཧོར་ཟ་བདེ་མོ་
སྐྱིད་ལ་བྱིས་པ་ཞིག་བཙས་ཡོད་ཚུལ་ཞུས་པས། འོ་དེ་ནི་བྱིས་པ་གཞན་ལས་
ཁྱད་དུ་འཕགས་ཤིང་རྒྱལ་བའི་བསྟན་པ་ལ་རྒྱལ་བ་རང་ཉིད་དང་མཚུངས་པའི་
མཛད་འཕྲིན་གྱི་རླབས་ངེས་པར་ཆེ་བའི་རིགས་ལྡན་གྱི་སྤྲུལ་བ་ཞིག་ཡིན་པ་
གོར་མ་ཆགས་ཞེས་སོགས་བདེན་གསུང་བསླུ་མེད་ཀྱི་གཏམ་མང་དུ་སྨྲས་པ་ཐོས་
དེ་ལྟར་སྐུ་བལྟམས་ནས་རིང་བོར་མ་ལོན་པར་ཡུལ་དེར་བཞུགས་པའི་



སྐུ་བལྟམས་པའི་སྐོར་གྱི་མཛད་པའི་ཚུལ།
མཁས་ཤིང་གྲུབ་པའི་དབང་ཕྱུག་ཆེན་པོ་ཆོས་རྗེ་བླ་མ་དམ་པ་ངག་དབང་
ཚོགས་གཉིས་རྒྱ་མཚོ་འཛམ་ཐང་གཙང་བའི་གཟིམས་ཁང་དུ་བྱོན་སྐབས་ཤིག་
ལ། མངོན་པར་ཤེས་པས་ཐོགས་མེད་དུ་མཁྱེན་ནས་རྟེན་འབྲེལ་ཁྱད་པར་
ཅན་བསྒྲིགས་པར་དགོངས་ཏེ་སྲུང་མདུད་བྱིན་རླབས་ཀྱི་ཚན་ཁ་མ་ཉམས་པ་
ཞིག་བསྐུར་ཏེ། གཙང་སྡེའི་ཏོ་ཙ་སང་གི་བྱིས་པ་ལ་འཕྲོད་པར་བྱེད་དགོས་པ་
དང་། བུ་ཆུང་འདི་སྐྱོང་ལུགས་དང་རྗེས་སོར་ཡི་གེ་བསླབ་ན་ངེས་དོན་གྱི་
བསྟན་པ་རིན་པོ་ཆེའི་གསོས་སྨན་དུ་འགྱུར་བ་སོགས་ཀྱི་གསུང་འཕྲོས་ཀྱང་
གནང་བ་མ་ཟད། མཚན་ལ་རིགས་ལྡན་ཞེས་ཐོགས་གསུང་སྐད། དེའི་
དགོངས་གཞི་ཤིན་ཏུ་ཟབ་པར་སྣང་། དེ་ནས་རྫིང་གི་པད་མ་བཞིན་དུ་བསྐྱེད་
བསྲིངས་ནས། དགུང་ལོ་བཞི་ལྔ་ཙམ་གྱི་སྐབས་སུ་བྱིས་པ་ཕལ་བའི་ངང་ཚུལ་
ལས་འདས་ཤིང་། ཀུན་གྱི་བསྔགས་འོས་སུ་གྱུར་བ་མ་ཟད། ལུས་ངག་གི་
གཤིས་ཀ་ལ་དཔག་ནའང་ས་ལ་གནས་པའི་སེམས་དཔའ་ཆེན་པོའི་ངང་ཚུལ་
སྦེད་པར་མི་ནུས་པ་ཤུགས་འབྱུང་རང་ཆས་ཀྱིས་ཚུལ་དུ་ཀུན་ལ་མངོན་སུམ་དུ་
གྱུར་བས། སྐྱེ་བོ་རྣམས་ཀྱིས་ཀྱང་འདི་ནི་ངེས་པར་རིགས་ལྡན་སེམས་དཔའ་
ཆེན་པོ་ཞིག་སྙིགས་དུས་བསྟན་འགྲོའི་མགོན་དུ་བསམ་བཞིན་སྲིད་པ་ཉེ་བར་
བཟུང་བ་ཞིག་ཡིན་པ་ནི་གདོད་མི་ཟའོ་ཞེས་སོགས་ངོ་མཚར་བའི་བསྔགས་པ་
རྒྱ་ཆེར་བྱེད་པར་གྲགས་སོ། །
ཉིན་གཅིག་ལ་ཡུམ་སྲས་གཉིས་མཉམ་དུ་ཡོད་སྐབས། མི་ནག་པོ་ཞིག་
གིས་ཁྱོད་ཀྱི་བུ་ཆུང་གི་ཡིན་ཟེར་ནས་སྲབ་འཇམ་ཡངས་པའི་ན་བཟའ་ཁྱད་
མཚར་བ་ཞིག་ཁྱིམ་ཕུག་ཏུ་བཞག་སྟེ་སོང་། དེ་ལྟར་ཡུམ་གྱིས་ལབ་པ་རྗེ་ཉིད་
ཀྱི་སྙན་དུ་ད་དུང་ཡང་ཡོད་ཅེས་གསུངས། འོ་ན་མི་ནག་པོ་དེ་སུ་ཡིན་ནམ་



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཞེས་ཞུས་ཚེ་དེ་ནི་མགོན་པོ་གུར་ཡིན་པ་འདྲ་གསུངས། དེ་ནི་འཇམ་མགོན་བླ་
མ་སྒྲོལ་བའི་མགོན་པོའི་རྣམ་ཐར་དུ། སྤྲུལ་བའི་བཤེས་གཉེན་རྒྱ་གར་ཛཱ་ལ་ནཱ་
ཐ་མཆོག་གིས་ཏཱ་ར་ནཱ་ཐ་ཞེས་སུ་མཚན་བསྩལ་བའི་གཟིགས་སྣང་བྱུང་བ་དང་
ཚུལ་མཚུངས་སོ། ། མཚན་མོར་གཟིམས་པའི་ཚེའང་ཁོང་གི་སྟེང་དུ་འོད་
དཀར་བོའི་གུར་ཁྱིམ་རྣམ་པར་བཀྲ་བ་ཡོད་པར་ཀུན་གྱིས་མཐོང་དུ་ཡོད། དེ་
ནི་བྱིས་པའི་དུས་ནས་ཀྱང་ཕྱི་ནང་གི་བར་ཆད་ཐམས་ཅད་བསལ་བའི་ཚུལ་དུ་
བསྟན་སྲུང་ཆེན་པོ་ར་ཧུ་ལ་ལུས་དང་གྲིབ་མ་བཞིན་དུ་འགྲོགས་པའི་ལྟས་ཡིན་
པར་མངོན་ནོ། །
ཡང་བར་སྐབས་སུ་ཟས་གོས་བཙོག་གྲིབ་ཀྱི་རིགས་ལ་འཛེམ་མ་ཐུབ་
པའི་རྐྱེན་གྱིས་ཞལ་རས་ནག་པོར་འགྱུར་བ་དང་། འབྲུམ་བུའི་སྐུ་བསྐྲུན་
བཞེས་པ་སོགས་ཀྱང་བྱུང་སྣང་ངོ༌། །
སྨྲས་པ། ་
འཛི་ཡུལ་ཆོས་ཀྱི་ལྗོངས་ཀྱི་གྲྭ་གཅིག་ན། །
རྒྱལ་སྲས་དབྱར་གྱི་ལང་ཚོ་འཛུམ་པའི་མོད། །
མིག་དང་ཡིད་ལ་ཀུན་དགའ་གསར་བ་ཡིས། །
འཇིག་རྟེན་མ་ལུས་ཡ་མཚན་ས་ལ་བཞག །
རིགས་རུས་གཙང་མའི་ཆུ་འཛིན་འཁྲིགས་པ་ལས། །
གཞོན་ནུ་གསར་ཚེས་ཟླ་བའི་འཛུམ་གྲོལ་བས། །
རྒྱ་མཚོའི་སྐ་རགས་འཆིང་བའི་ས་ཆེན་འདིར། ། །
བཀྲ་ཤིས་སྣང་བའི་དགེ་མཚན་ཅིར་ཡང་བཀྲ། །



སྐུ་བལྟམས་པའི་སྐོར་གྱི་མཛད་པའི་ཚུལ།
དཔལ་ལྡན་ཀ་ལཱ་པ་ཡི་ཞིང་མཆོག་ནས། །
རིགས་ལྡན་མ་འགགས་མི་ཡི་སེང་གེ་ཉིད། །
ཁ་བ་ཅན་གྱི་ཞིང་དུ་ཕྱོགས་པ་ན། །
དེ་ལ་དང་བའི་མེ་ཏོག་མི་འཛུམ་སུ། །
མཁས་གྲུབ་བྱེ་བའི་དབུས་ན་ལྷང་ངེ་བ། །
ཚོགས་གཉིས་རྒྱ་མཚོ་ཞེས་བྱའི་དམ་པ་དེས། ། །
སར་གནས་སེམས་དཔའི་སྒྱུ་མའི་འཕྲུལ་ཆེན་ལ། །
རིགས་ལྡན་ཞེས་བྱའི་མཚན་གྱི་མེ་ཏོག་བྱིན། །
ངེས་གསང་དབུ་མ་ཆེན་པོའི་ལྟ་བའི་བཅུད། །
སྟོབས་སུ་སོང་བ་སེང་གེ་དཀར་མོའི་བུ། །
ཞིང་མཆོག་ཤམྦྷ་ལ་ནས་གློ་བུར་དུ། །
གངས་ཅན་ཀེ་ལ་ཤ་རིར་འཕྱོ་བ་རྩོམ། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
སྐུ་བལྟམས་པ་གཙོ་བོར་བརྗོད་པའི་སརྒ་སྟེ་དང་པོའོ། ། །



གཉིས་པ། ཐུན་མོང་ལམ་གྱིས་རྒྱུད་སྦྱངས་ཚུལ་གྱི་
ཉམས་ལེན་དང་འབྲེལ་ཁྱིམ་ནས་ཁྱིམ་མེད་
པར་རབ་ཏུ་བྱུང་བའི་ཚུལ།
བགྲང་ཡས་རྒྱལ་བ་རྒྱ་མཚོའི་གསང་བ་གསུམ། །
གུར་ཀུམ་མེ་ཏོག་གཅིག་ཏུ་བསྡུས་པ་ལ། །
འཇམ་དཔལ་ཡེ་ཤེས་སེམས་དཔའ་ཞེས་གྲགས་པ། །
བདག་གི་སྙིང་ལ་མངོན་དགའི་གར་མཛོད་ཅིག །
དགུང་གྲངས་དྲུག་པ་དཔལ་གདོང་ཞེས་པ་ཆུ་བྱ་ལོར་ཡུལ་ལྷ་མཆོད་
ཕྱིར་ལྷུན་སྡུག་རི་བོའི་རྩེར་ཞབས་བསྐྱོད་དེ་ལྷ་བཙན་ཁྱུང་གྲགས་ལ་འཕྲིན་
བཅོལ་གཉེར་གཏད་མཛད་པས། དཔའ་མཁར་ནང་ནས་སྒྲ་ཆེན་པོའི་ལྡིར་སྒྲ་
འགོགས་མེད་དུ་བྱུང་བ་དང་ལྷན་ཅིག་དྲི་མེད་མཁའ་དབྱིངས་སུ་དར་དཀར་
ཡུག་ཆེན་བསྐྱང་བ་ལྟ་བུའི་སྤྲིན་དཀར་ཤར་ཕྱོགས་སུ་ཟུག་པའི་དགེ་མཚན་ཡུལ་
མི་ཀུན་ལ་མཐུན་སྣང་དུ་བྱུང་བར་གྲགས།
དགུང་གྲངས་བརྒྱད་པ་འཛིན་བྱེད་ཅེས་པ་མེ་བྱི་ལོར་ཀློག་སློབ་པའི་
དགེ་རྒན་དུ་གནས་བརྟན་ངག་མཁས་ཞེས་པ་གཞོན་ནུ་བདག་ཉིད་ཆེན་པོའི་
ཞང་བོར་གྱུར་བའི་མདུན་དུ་བཅར་བཞུགས་མཛད། ཡི་གེ་ཕྱི་མོ་དང་སྦྱོར་
ཀློག་གང་ལའང་དཀའ་ཚེགས་མེད་པར་བརྡ་སྤྲད་པ་ཙམ་གྱིས་མཁྱེན་ཅིང་།



ཁྱིམ་ནས་ཁྱིམ་མེད་པར་རབ་ཏུ་བྱུང་བའི་མཛད་པའི་ཚུལ།
ཆོས་སྤྱོད་འདོན་ཆོས་ཀྱི་རིགས་རྣམས་ལ་གཤར་སྦྱངས་ལན་རེ་བྱས་པ་ཙམ་གྱིས་
དཀའ་ལས་ཆེར་མི་དགོས་པར་ཐུགས་ལ་ཟིན་པ་བྱུང་། ཕྱི་ཡུལ་གྱི་སྣང་ཚུལ་
ནམ་ཟླ་དུས་བཞིའི་འགྱུར་ལྡོག་སོགས་ལས་མི་རྟག་མི་བརྟན་འགྱུར་བའི་ཆོས་
ཅན་ལ་ངེས་ཤེས་རང་ཤུགས་ཀྱིས་དྲངས་ཤིང་། ངེས་འབྱུང་སྐྱོ་ཤས་ཀྱང་སྔོན་
གོམས་ཀྱི་དབང་གིས་རྩོལ་སྒྲུབ་ལ་མ་ལྟོས་པར་འབད་མེད་དུ་བྱུང་བར་སྣང་།
དགུང་གྲངས་བཅུ་བ་དབང་ཕྱུག་ཅེས་པ་མེ་གླང་ལོར་གཞོན་ནུ་བདག་
ཉིད་ཆེན་པོའི་རིགས་ཀྱི་ཅོད་པན་ཚེ་རབས་མེ་ཏོག་ཕོག་པའི་ལྷ་སྐལ་༧རྗེ་
བཙུན་ངག་དབང་རྡོ་རྗེ་བཟང་བོའི་ཞལ་སྔ་ནས་ཀྱི་དྲུང་དུ། འཇམ་མགོན་བླ་
མ་ཏཱ་ར་ནཱ་ཐས་ཕྱོགས་བསྒྲིགས་གནང་བའི་སྒྲུབ་ཐབས་རིན་ཆེན་འབྱུང་གནས་
དང་། དེའི་ལྷན་ཐབས་ལྷ་བཙུན་སུ་མ་ཏི་མ་ཎི་པྲ་ཛྷས་མཛད་པའི་ཡིག་ཆའི་
སྟེང་ནས་རྗེས་གནང་ཡོངས་རྫོགས་སྨིན་བྱེད་ཀྱི་རིམ་པ་རྒྱས་པར་གསན། སྐུ་
ཚེ་འདི་ལ་གསང་སྔགས་ཀྱི་འཇུག་སྒོ་དབང་གསན་པའི་ཐོག་མར་ཡིན་འདུག
རྗེ་བླ་མ་མཆོག་ནས་དབང་ཐོབ་པ་ནས་བཟུང་དམ་ཚིག་དང་སྡོམ་པ་གཅེས་
སྤྲས་བྱེད་དགོས་པས་བྱང་སེམས་ཀྱི་རྩ་ལྟུང་དང་སྦོམ་པོ་སོགས་ཀྱི་ངོས་འཛིན་
འདི་དང་འདི་ལྟ་བུ་ཞེས་བཤད་པ་ཟབ་མོ་གནང་བ་མ་ཟད། ཐུན་དྲུག་གི་རྣལ་
འབྱོར་བྱེད་ཚུལ་སོགས་ཀྱང་ཕྱག་ལེན་ལ་འདེབས་དགོས་ཚུལ་ནན་ཏན་དུ་
འདོམས་པར་མཛད། དེ་དུས་ཁོང་ཉིད་ན་ཤིན་ཏུ་ཕྲ་ཡང་གསུང་བཤད་
རགས་པ་རྣམས་བློར་ངེས་པར་བགྱིས་ཏེ། རྩ་ལྟུང་གིས་མ་གོས་པ་ལ་འབད་པ་
ཆིག་དྲིལ་ དུ་ མཛད་ སྣང་ངོ༌། ། རྒྱུད་ སྡེའི་ གནད་ མཁྱེན་ པ་ རྣམས་ ཀྱིས་
བརྟགས་ན་ཚུལ་འདི་ནི་བླ་སློབ་གཉིས་ཀའི་རྣམ་པར་ཐར་བ་རྨད་དུ་བྱུང་བ་
ཞིག་ཡིན་པར་འདུག་གོ།



རྗེ་ངག་དབང་ཡོན་ཏན་བཟང་བོའི་རྣམ་ཐར།
དེ་མཚུངས་སུ་སྐྱབས་རྗེ་ངག་དབང་ཚོགས་གཉིས་རྒྱ་མཚོའི་སྲས་ཀྱི་ཐུ་
བོ་བླ་མ་དམ་པ་རིན་ཆེན་བཟང་བོའི་ཞལ་སྔ་ནས་ཀྱི་དྲུང་དུ་ཡི་དམ་རྒྱལ་བ་རྒྱ་
མཚོའི་སྒྲུབ་ཐབས་རིན་ཆེན་འབྱུང་གནས་ཀྱི་བཀླག་ལུང་རྫོགས་པར་གནང་བ་
གསན་པས་གསང་སྔགས་རྡོ་རྗེ་ཐེག་པའི་སྒོར་སྨིན་ཅིང་གྲོལ་བའི་སྐལ་བ་ཅན་
དུ་གྱུར། །
དགུང་གྲངས་བཅུ་གཉིས་པ་མྱོས་ལྡན་ཞེས་པ་ས་ཡོས་ལོར། ཀུན་
མཁྱེན་དོལ་པོ་སངས་རྒྱས་ཀྱིས་ལུང་གིས་ཟིན་པའི་ཆོས་སྡེ་ཆེན་པོ་དཔལ་བསམ་
འགྲུབ་ནོར་བུའི་གླིང་དུ་འཚོགས་ཞུགས་མཛད་པ་དང་ལྷན་ཅིག་འཛམ་ཐང་
གཙང་བའི་གཟིམས་ཁང་དུ་སྒྲུབ་བརྒྱུད་འཛིན་པའི་རྡོ་རྗེ་སློབ་དཔོན་ཆེན་པོ་
ངག་དབང་བསྟན་པ་གསལ་བྱེད་ཀྱི་དྲུང་དུ་བཅར་ཏེ། རྗེ་དེ་ཉིད་ཟབ་པ་དང་
རྒྱ་ཆེ་བའི་ལམ་གྱི་ལུས་ཡོངས་སུ་རྫོགས་པའི་སྒོ་ནས་སྲིད་ཞི་གཉིས་ཀའི་མཐར་
ལྟུང་བ་འགོག་པའི་ཐེག་པ་མཆོག་གི་ཡོངས་འཛིན་དུ་བསམ་དང་སྦྱོར་བས་ཚུལ་
བཞིན་དུ་བསྟེན་ནས། ཟབ་ལམ་སྦྱོར་བ་ཡན་ལག་དྲུག་གི་སྔོན་འགྲོ་ནས་རིམ་
པས་ཉམས་ལེན་གྱི་མགོ་ཚུགས་པ་ཡིན་ཏེ། དེ་ཡང་ཉམས་རྟོགས་ཀྱི་གཏེར་ཁ་
མི་ཟད་པ་ཀློང་དུ་བརྡོལ་བ། རིགས་དང་དཀྱིལ་འཁོར་རྒྱ་མཚོའི་མངའ་བདག
ངེས་པ་དོན་གྱི་གྲུབ་པའི་དབང་ཕྱུག་ཆེན་པོ༧ངག་དབང་བསྟན་པ་གསལ་བྱེད་
ཀྱི་དྲུང་ནས་དཔལ་ཇོ་ནང་བའི་ལུགས་ཀྱི་སྐྱབས་འགྲོའི་ཆོས་སྐོར་ཡོངས་སུ་
རྫོགས་པ་མནོས་ཏེ་གྲོགས་རིགས་པ་འཛིན་པ་རྣམས་དང་ལྷན་དུ་ལྟོ་སྐྱ་གོས་
ཧྲུལ་གྲྭ་རྐྱང་དཀྱུས་མའི་ལུགས་སུ་བྱས་ནས་འདི་ལྟར་ཉམས་ལེན་གྱི་གནས་ལ་
བརྩོན་པར་སྣང་སྟེ།
བདག་གིས་དཀོན་མཆོག་གསུམ་འཇིགས་པ་ལས་སྐྱོབ་པའི་སྐྱབས་སུ་



ཁྱིམ་ནས་ཁྱིམ་མེད་པར་རབ་ཏུ་བྱུང་བའི་མཛད་པའི་ཚུལ།
བསྟེན་ན། བདག་སྲིད་ཞིའི་འཇིགས་པ་ཐམས་ཅད་དང་བྲལ་བར་འགྱུར་ལ།
བདག་འཇིགས་པ་ཐམས་ཅད་དང་བྲལ་ན་སེམས་ཅན་ཐམས་ཅད་བདག་གིས་
འཇིགས་པ་ཐམས་ཅད་ལས་སྐྱོབ་ནུས་པས་བདག་གིས་བདག་གཞན་ཐམས་
ཅད་སྲིད་ཞིའི་འཇིགས་པ་ལས་སྐྱོབ་པའི་སྐྱབས་སུ་དཀོན་མཆོག་གསུམ་བསྟེན་
པར་བགྱིའོ་སྙམ་པའི་སྒོ་ནས་ཕྱག་འབུམ་ཕྲག་ཏུ་ལོངས་པའི་བར་བརྩོན་པ་ཆེན་
པོའི་སྒོ་ནས་འཚལ། དེ་ལྟར་མཆོག་གསུམ་ལ་སྐྱབས་སུ་སོང་ཕྱིན་སྐྱབས་
འགྲོའི་བསླབ་བྱ་ལའང་ནན་ཏན་ཆེན་པོས་བརྩོན་པར་མཛད་དེ། ད་ལྟར་
རང་ལ་བླང་དོར་གྱི་གནས་སྟོན་པའི་བླ་མ་དམ་པ་ལ། སངས་རྒྱས་དཀོན་
མཆོག་དངོས་ཀྱི་འདུ་ཤེས་བཞག་ནས་ཐ་ན་སྐུའི་གྲིབ་མ་ཙམ་ལ་ཡང་མི་འགོམ་
པར་ཞབས་ཏོག་དང་བསྙེན་བཀུར་ལ་འབད། བླ་མ་དེས་བཀའ་ཇི་ལྟར་
བསྩལ་བའི་གསུང་རྣམས་ལ་ཆོས་དཀོན་མཆོག་དངོས་ཀྱི་འདུ་ཤེས་བཞག་ནས་
ཇི་གསུང་དང་དུ་ལེན་པ་དང་། བླ་མའི་འཁོར་དང་རང་གི་གྲོགས་ཚངས་པར་
མཚུངས་པར་སྤྱོད་པ་རྣམས་ལ་དགེ་འདུན་དཀོན་མཆོག་དངོས་ཀྱི་འདུ་ཤེས་
བཞག་སྟེ་གུས་པས་བསྟེན་ཞིང་མི་མཉེས་པར་མི་བྱེད་པ་དང་། ཁྱད་པར་
གསང་སྔགས་རྡོ་རྗེ་ཐེག་པ་འདིར་སྐྱབས་ཡུལ་གྱི་གཙོ་བོ་བླ་མ་ཡིན་པས། བླ་
མའི་སྐུ་དགེ་འདུན། གསུང་དམ་ཆོས། ཐུགས་སངས་རྒྱས་ཏེ། དཀོན་
མཆོག་ཀུན་འདུས་ཀྱི་ངོ་བོ་ཤེས་པར་བྱས་ནས་ཇི་མཛད་ལེགས་པར་མཐོང་བ་
དང་། བློ་གཏད་ཁྱེད་ཤེས་ཀྱི་སྒོ་ནས་བསྟེན་ཅིང་རྟག་ཏུ་གསོལ་འདེབས་ལ་
འབད་པར་བྱས་སོ། །
དེ་ནི་སྡོམ་འབྱུང་ལས། བླ་མ་སངས་རྒྱས་བླ་མ་ཆོས། ། དེ་བཞིན་བླ་
མ་དགེ་འདུན་ཏེ། ། བླ་མ་དཔལ་ལྡན་རྡོ་རྗེ་འཆང་། ། ཞེས་དང་། རྒྱུད་ཀྱི་



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྒྱལ་བོ་དུས་ཀྱི་འཁོར་ལོ་ལས། སློབ་དཔོན་དག་ནི་སངས་རྒྱས་ཉིད་དེ་རབ་
མཆོག་ས་གཞི་དག་ལ་ཆོས་ནི་དེ་ཡིས་བསྟན་པའོ། ། དགེ་འདུན་གང་ཞིག་
དེར་གནས་རབ་ཏུ་དགའ་བའི་ཐུགས་ལྡན་སེམས་ཅན་ཀུན་ལ་རྗེས་སུ་བརྩེ་བ་
སྟེ། ། ཞེས་སོགས་གསུངས་པ་ལྟར། རྩ་བའི་བླ་མ་སྐྱབས་གནས་ཀུན་འདུས་
སུ་ཤེས་པ་ནི་བསམ་གྱིས་མི་ཁྱབ་པའི་རྣམ་པར་ཐར་བའོ། ། དེ་ནས་ཞག་
བདུན་གྱི་རིང་དུ་ཐེག་ཆེན་ལམ་གྱི་འཇུག་སྒོ་སེམས་བསྐྱེད་ཉམས་སུ་ལེན་པ་ལ་
མཐའ་གཅིག་ཏུ་བརྩོན་པར་མཛད་སྣང་སྟེ། དེ་ཡང་གཞན་དོན་དུ་བདག་གི་
རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་ཟབ་ལམ་རྡོ་རྗེ་
རྣལ་འབྱོར་སྦྱོར་བ་ཡན་ལག་དྲུག་བསྒོམ་པར་བགྱིའོ་སྙམ་དུ་ཡིད་གཏིང་ནས་
འགྱུར་བའི་སྒོ་ནས་ཤུགས་དྲག་གིས་བློས་བསྒོམ་པ་གནད་དུ་ཐོན་པར་བྱས།
དེ་ལྟར་ཉམས་སུ་ལེན་ཚུལ་ནི་སྨོན་འཇུག་གི་སེམས་བསྐྱེད་གཉིས་ཀྱི་གནད་ཚང་
བར་བྱས་ཏེ་ཉམས་སུ་ལེན་ཚུལ་ཡིན་ཏེ། སེམས་ཅན་ཐམས་ཅད་ཀྱི་དོན་དུ་
རྣམ་པ་ཐམས་ཅད་མཁྱེན་པ་སངས་རྒྱས་ཀྱི་གོ་འཕང་ཐོབ་པར་བྱ་ཞེས་བསྒོམ་
པ་ནི། དཔེ་འགྲོ་བར་འདོད་པ་དང་མཚུངས་པའི་དོན་སྨོན་པ་བྱང་སེམས་
ཡིན་ལ། དེའི་ཕྱིར་དུ་ཟབ་ལམ་རྡོ་རྗེ་རྣལ་འབྱོར་སྒོམ་པར་བགྱིའོ་སྙམ་པ་ནི།།
དཔེ་ལམ་དུ་འགྲོ་བ་དང་མཚུངས་པའི་དོན་འཇུག་པ་བྱང་སེམས་ཡིན་ནོ། །
དེ་ལྟར་རྒྱུད་ཀྱི་རྒྱལ་བོ་ཡེ་ཤེས་ལེའུ་ལས། དུས་ཀུན་ཏུ་ནི་བྱང་ཆུབ་
སེམས་ཀྱང་འགྲོ་བ་དང་ནི་འགྲོ་བར་འདོད་པ་རྣམ་པ་གཉིས་སུ་འགྱུར། ཐར་
བར་འཇུག་པས་དམན་ཅིང་སྨོན་པ་རྣམ་པར་སྤངས་པ་དག་ནི་ཐམས་ཅད་དུས་
སུ་བདུད་ཀྱི་སེམས་ཞེས་གསུངས་པས་སོ། ། སློབ་དཔོན་ཞི་བ་ལྷས་ཀྱང་།
བྱང་ཆུབ་སེམས་དེ་མདོར་བསྡུས་ན། ། རྣམ་པ་གཉིས་སུ་ཤེས་པར་བྱ། །
12



ཁྱིམ་ནས་ཁྱིམ་མེད་པར་རབ་ཏུ་བྱུང་བའི་མཛད་པའི་ཚུལ།
བྱང་ཆུབ་སྨོན་པའི་སེམས་དང་ནི། ། བྱང་ཆུབ་འཇུག་པ་ཉིད་ཡིན་ནོ། །
འགྲོ་བར་འདོད་དང་འགྲོ་བ་ཡི། ། བྱེ་བྲག་ཇི་ལྟར་ཤེས་པ་ལྟར། ། དེ་བཞིན་
མཁས་པས་འདི་གཉིས་ཀྱི། ། བྱེ་བྲག་རིམ་བཞིན་ཤེས་པར་བྱ། ། ཞེས་
བཤད་པའང་དཔལ་དུས་ཀྱི་འཁོར་ལོའི་དགོངས་པའི་རྗེས་སུ་འབྲངས་ཏེ་
བཤད་པ་ཡིན་པར་སྣང་། དེས་ན་གང་ཟག་དེ་ཐེག་ཆེན་པར་འགྲོ་མི་འགྲོ་བྱང་
ཆུབ་ཀྱི་སེམས་རྒྱུད་ལ་སྐྱེས་མ་སྐྱེས་ལ་རག་ལས། དགེ་བ་གང་ཡང་རུང་བ་བྱས་
པ་དེ་སངས་རྒྱས་སྒྲུབ་བྱེད་དུ་འགྲོ་མི་འགྲོ་ཡང་བྱང་ཆུབ་ཀྱི་སེམས་ཀྱིས་ཟིན་མ་
ཟིན་ལ་རག་ལས་ཏེ། དེའི་ཕྱིར་བྱང་ཆུབ་ཀྱི་སེམས་སྐྱེས་མ་ཐག་ཐེག་པ་ཆེན་
པོར་ཆུད་པ་དང་། ཚུལ་ཁྲིམས་རྣམ་པ་གསུམ་སོགས་བསླབ་པ་གསུམ་དང་
ཡོན་ཏན་ཐམས་ཅད་ཀྱི་རྟེན་ཐོབ་པ་དང་། ནམ་ཞིག་ན་རྫོགས་པའི་སངས་
རྒྱས་ཐོབ་པར་ངེས་པས་སེམས་བསྐྱེད་ཀྱི་ཉམས་ལེན་ལ་དམ་པ་གོང་མ་རྣམས་
གཅིག་ཏུ་བརྩོན་པ་ནི་རྒྱལ་སྲས་བྱང་ཆུབ་སེམས་དཔའི་རྣམ་ཐར་ཕུལ་དུ་བྱུང་
བར་ངེས་སོ། །
ཁ་ཅིག་གིས་ སེམས་བསྐྱེད་སོགས་ལ་ཉམས་ལེན་བྱེད་རིན་མེད་པར་
དང་པོ་ཉིད་ནས་ལྟ་བ་མཐོ་མཐོ་མོ་དང་མ་བསྒོམ་མཚན་རྣ་བས་ཐོས་པ་ཙམ་
གྱིས་གྲོལ་བའི་གདམས་པ་ཁ་ཕོ་ཅན་ཞིག་བཙལ་བ་ལ་རིངས་པར་ཕྱོགས་པ་ནི་
ཆོས་རང་རྒྱུད་དང་འཚམ་པ་ཞིག་སྒྲུབ་མ་ཤེས་པས་ལན་ནོ། ། དེ་ནས་ཟབ་
ལམ་རྡོ་རྗེ་རྣལ་འབྱོར་རྒྱུད་ལ་སྐྱེ་བ་ལ་གེགས་བྱེད་པའི་སྡིག་སྒྲིབ་སྤྱི་དང་ཁྱད་
པར་ཚེ་འདིར་བསགས་པའི་སྡིག་པ་རྣམས་དུས་ཉེ་བས་ཉམས་མྱོང་སྐྱེ་བ་ལ་
སྒྲིབ་ཚབས་ཆེ་བ་དང་། སྡིག་པ་གཞན་པས་ཀྱང་སྡོམ་པ་གསུམ་དང་འགལ་
བའི་ཉེས་ལྟུང་སྒྲིབ་ཚབས་ཆེ། དམ་ཚིག་འགལ་འཁྲུལ་དང་། དཀོར་དང་སྐུ་



རྗེ་ངག་དབང་ཡོན་ཏན་བཟང་བོའི་རྣམ་ཐར།
གླུད་ཟོས་པ་སོགས་ལྷག་པར་ཉམས་མྱོང་སྐྱེ་བ་ལ་གེགས་ཆེ་བས། དེ་རྣམས་
སྦྱོང་བ་ལ་རྡོར་སེམས་ཡི་གེ་བརྒྱ་བའི་བསྒོམ་བཟླས་ཀྱི་ཐབས་མ་ནོར་བ་གཞུང་
ནས་བཤད་པ་ལྟར་ལག་ལེན་དུ་བསྟར་ཏེ། ཡིག་བརྒྱ་འབུམ་ཕྲག་ཏུ་ལོངས་
པའི་བར་དུ་གཉེན་པོ་སྟོབས་བཞི་ལ་མྱོང་འདོན་དང་ཐུགས་བརྩོན་དཔེ་ཟླ་དང་
བྲལ་བ་གནང་། སྐབས་འདིའི་རྡོ་རྗེ་སེམས་དཔའི་སྒྲུབ་ཐབས་ནི། བདག་
བསྐྱེད་ཀྱི་ཚུལ་མ་ཡིན་པར་མདུན་བསྐྱེད་ཀྱི་རིགས་སུ་གཏོགས་ཏེ། རང་ལས་
གཞན་པའི་ཚུལ་གྱི་ལྷ་སྒྲུབ་པ་ལ། ཕལ་ཆེར་མདུན་བསྐྱེད་ཀྱི་ཐ་སྙད་འཇོག་
པའི་ཕྱིར། སྤྱི་བོར་བསྒོམ་པ་ནི། རིགས་བདག་གམ་རྩ་བའི་བླ་མ་ཡིན་པའི་
དོན་དང་། བདུད་རྩི་ཆུ་རྒྱུན་གྱིས་སྡིག་སྒྲིབ་བཀྲུ་བ་ལ་སོགས་པ་དམིགས་པ་
གསལ་བའི་ཕྱིར་རོ། །
ཕྱིས་སུ་རྗེ་བླ་མ་མཆོག་གི་གསུང་འཕྲོས་སུ། རང་ཅག་རྣམས་ཀྱི་རྒྱུད་ལ་
ཉེས་ལྟུང་ཕྲ་མོ་རྣམས་རྟག་ཏུ་འབྱུང་ཉེ་ཡང་རྡོ་རྗེ་སེམས་དཔའི་བསྒོམ་བཟླས་
ཀྱི་ཐབས་ཟབ་མོ་ལ་བརྟེན་ན་དག་པ་ཡིན་ཏེ། དཔེར་ན་ཇོ་བོ་རྗེ་ཨ་ཏི་ཤའི་
གསུང་གིས། གསང་སྔགས་ཀྱི་ཉེས་ལྟུང་ཕྲ་མོ་འདི་རྟག་ཏུ་ཉེ། དཔེར་ན་ས་
ཕྱོགས་རྡུལ་ཆེན་པོ་གཅིག་ཏུ་མཎྜལ་ཕྱིས་ཏེ་བཞག་ན་དེ་མ་ཐག་རྡུལ་གྱིས་ཐིབ་
ཐིབ་འགེངས་པ་དང་འདྲ་གསུངས་པ་ལ། འོ་ན་ལམ་རྒྱུད་ལ་སྐྱེ་བའི་དུས་ཙམ་
མི་ཡོང་ངམ་ཞུས་པས། འོན་ཀྱང་གསང་སྔགས་ཐབས་ལ་མཁས་པ་མང་བས།
ཉེས་ལྟུང་ཕྲ་མོ་ཤིན་ཏུ་མང་བོ་ཡང་། ཐབས་སྣ་རེས་སྐད་ཅིག་གིས་དག་པར་
འགྱུར་གསུངས་ནས་རྡོར་སེམས་དང་ཡིག་བརྒྱའི་བསྒོམ་བཟླས་ཟབ་ཅིང་རྒྱས་
པ་ཅིག་གནང་བར་གདའ། འདི་ལ་བརྩོན་པར་བྱས་ན་ཉེས་ལྟུང་ཕྲ་མོ་དང་
འབྲིང་བོ་རྣམས་རྩ་བ་ནས་དག ཆེན་པོ་རྣམས་ཀྱང་མི་འཕེལ། མགོ་མནན་



ཁྱིམ་ནས་ཁྱིམ་མེད་པར་རབ་ཏུ་བྱུང་བའི་མཛད་པའི་ཚུལ།
ཏེ་རིམ་གྱིས་བྱང་བར་འགྱུར་གསུངས། དེ་སྔོན་བོད་ན་གསང་སྔགས་པ་སོ་སོ་
ལ་ཡིག་བརྒྱའི་གདམས་ངག་མང་དུ་ཡོད་ཀྱང་། རང་རང་གི་སློབ་མ་ཉུང་ཤས་
རེ་མ་གཏོགས་སྤྱི་ལ་མ་ཁྱབ། ཇོ་བོའི་གསུང་དེས་རྐྱེན་བྱས་ནས། སྔགས་པར་
གཏོགས་སོ་ཅོག་གསར་རྙིང་ཐམས་ཅད་ལ་ཆོས་འདིའི་འུར་ལངས་པ་ཡིན་སྐད་
འབྲོ་ལུགས་ཀྱི་བླ་མ་གོང་མ་འགའ་རེས། ཡབ་རྡོར་སེམས་ཞི་བ་དཀར་
བོ་ལ་ཡུམ་དམར་བོས་འཁྱུད་པ་སྔགས་ཞི་བའི་ཡིག་བརྒྱ་བཟླ་བ་སོགས་མཛད་
འདུག་པ་སྤྱིར་མི་ལེགས་མ་ཡིན་མོད། ཀུན་མཁྱེན་དུས་གསུམ་སངས་རྒྱས་
དོལ་པོ་བ་མན་ཆད་ཀྱི་ཕྱག་བཞེས་ལ། རྡོར་སེམས་ཧེ་རུ་ཀ་སྤྱི་དང་མཐུན་པར་
མཛད་པ་ཉིད་ཁུངས་བཟང་ཞིང་ཆེས་ལེགས་པ་ཡིན་ཕྱིར། གཞོན་ནུ་བདག་
ཉིད་ཆེན་པོས་ཀྱང་དེ་ལུགས་བཞིན་ཐུགས་བརྩོན་གནང་འདུག་གོ།
དེ་ནས་ཞག་ཉེར་གཅིག་གི་རིང་དུ་ཚོགས་བསགས་པའི་ཐབས་མཆོག་
མཎྜལ་འབུལ་བ་ལ་བརྩོན་པར་མཛད་དེ། དེ་ཡང་ཉིན་རེ་ཐུན་བཞི་ལ་སོགས་
པར་མཎྜལ་ཚོམ་བུ་དགུ་བ་ཚིག་ལྷུག་པ་ཚིགས་བཅད་དང་སྦྲག་སྟེ་ཅི་ནུས་ཅི་
ལྕོགས་སུ་འབུལ་བར་མཛད། སྤྱིར་སྐབས་ཐམས་ཅད་དུ་ཐུན་ཡུན་རིང་ཞིང་།
ཐུན་མཚམས་ནི་ཟས་གཡོ་སྐོལ་སོགས་མི་དགོས་ཀ་མེད་རྣམས་མ་གཏོགས་སོས་
དལ་དུ་འདུག་པ་དང་། ལོང་གཏམ་དང་། དོན་མེད་རྣམ་གཡེང་གི་བྱ་བས་
དུས་འདས་པ་ཡེ་ནས་མེད་ཀྱང་དཀོན་མཆོག་གི་དྲུང་དུ་ཕར་ཕྱིན་དྲུག་ལྡན་གྱི་
སྒོ་ནས་མཎྜལ་འབུལ་བ་ལ་བརྩོན་པར་མཛད་པ་ནི་ཇི་སྐད་དུ། མཆོག་ཏུ་གུས་
པས་དུས་གསུམ་དུ། ། མཎྜལ་མེ་ཏོག་བཅས་ཐལ་མོས། ། བླ་མ་ སྟོན་པ་
བསྙེན་བཀུར་ཞིང་། ། ཞབས་ལ་སྤྱི་བོས་ཕྱག་དག་བྱ། ། ཞེས་དང་། དཔལ་
15



རྗེ་ངག་དབང་ཡོན་ཏན་བཟང་བོའི་རྣམ་ཐར།
དོན་དམ་བསྙེན་པ་ལས། ཐུན་མཚམས་གསུམ་དུ་ཤིན་ཏུ་རྣམ་པར་དག་པ་
ཡིས། ། ཁ་དང་ལག་པ་རྐང་བ་དག་ནི་བཀྲུས་བྱས་ནས། ། མེ་ཏོག་ཡང་དག་
བླངས་ཏེ་བླ་མའི་སྤྱན་སྔར་ནི། ། རྒྱལ་བ་རྣམས་ཀྱི་དཀྱིལ་འཁོར་ཤིན་ཏུ་ཟླུམ་
པོ་བྱ། ། ཞེས་གསུངས་པའི་ལུང་དོན་ཐུགས་ཉམས་སུ་བསྟར།
དེ་ནས་སྔགས་ཀྱི་ཡེ་ཤེས་རྒྱུད་ལ་སྐྱེ་བ་ལ་མེད་ན་མི་འབྱུང་གི་རྒྱུ་བླ་མ་
སངས་རྒྱས་དངོས་སུ་མཐོང་བའི་མོས་གུས་བཅོས་མིན་དང་། བླ་མའི་སྐུ་
གསུང་ཐུགས་ཀྱི་རྣམ་པ་ཡིད་ལ་བྱེད་ཅིང་། དེ་ལ་དམིགས་ནས་མོས་གུས་རྒྱུན་
མི་འཆད་པར་རྣལ་འབྱོར་དུ་བྱེད་པ་འདི་ལམ་དངོས་གཞིའི་ཉམས་ལེན་གྱི་རྩ་
བར་ བཟུང༌ སྟེ། བླ་མའི་རྣལ་ འབྱོར་ བྱིན་རླབས་ ཆར་ འབེབས་ མ་ དང་།
ལྕགས་ཀྱུ་མ། དྲིན་རྩ་མ་སོགས་ཀྱི་སྒོ་ནས་ཉམས་ལེན་དང་། དེ་དག་གི་སྒོ་
ནས་བླ་མའི་རྣལ་འབྱོར་ལ་ཞག་ཉེར་གཅིག་གི་རིང་དུ་མྱོང་བསྒོམ་མཛད། །
དེ་སྐབས་གཞོན་ནུ་བདག་ཉིད་ཆེན་པོས་འདི་སྙམ་དུ་སེམས་པར་སྣང་
སྟེ། བདག་གི་བླ་མ་འདི་དངོས་གནས་ལ་དཀོན་མཆོག་ཀུན་འདུས། བླ་མ་
ཉིད་དཀོན་མཆོག་གསུམ། དཀོན་མཆོག་གསུམ་ཉིད་བླ་མ་ཡིན། རང་རེའི་
སྣང་ངོ་དང་བསྟུན་ན། ། དཀོན་མཆོག་གསུམ་བས་ཀྱང་བླ་མ་བཀའ་དྲིན་ཆེ།
ཕྱོགས་བཅུའི་སངས་རྒྱས་རྣམས་སྤྱིར་བསམ་གྱིས་མི་ཁྱབ་པ་ཡིན་མོད། བདག་
ལ་ཞལ་མི་སྟོན་གསུང་མི་འབྱོན། སངས་རྒྱས་དང་ཡི་དམ་དང་། བྱང་སེམས་
མཁའ་འགྲོ་ཆོས་སྐྱོང་སོགས་དངོས་སུ་བྱོན་རུང་། བདག་ལ་དཔལ་ལྡན་བླ་
མའི་མཛད་པ་ལས་ལྷག་པོ་མཛད་རྒྱུ་དང་སྟོན་རྒྱུ་མེད། དེ་དག་དངོས་སུ་
མཇལ་བའི་སྐལ་བ་མེད་དུས་འདིར། དེ་རྣམས་ཀྱི་མཛད་རྒྱུ་ཐམས་ཅད་བླ་
མས་མཛད་པ་ཡིན་པས་བཀའ་དྲིན་རང་ཆེའོ་སྙམ། བླ་མ་སངས་རྒྱས་ཀུན་



ཁྱིམ་ནས་ཁྱིམ་མེད་པར་རབ་ཏུ་བྱུང་བའི་མཛད་པའི་ཚུལ།
འདུས་སུ་ཤེས་ནས་ཡོན་ཏན་མཐའ་མེད་པའི་དད་པ་དང་། བཀའ་དྲིན་ཤིན་
ཏུ་ཆེ་བར་ཡོད་པ་ཤེས་པ་ནི་བླ་མའི་རྣལ་འབྱོར་བསྒོམ་པ་གནད་དུ་སོང་བའི་
འབྲས་རྟགས་སུ་གསལ་ཏེ། དཔལ་སྒྱུ་འཕྲུལ་དྲ་བ་ལས། སློབ་དཔོན་ཇི་ལྟར་
བལྟ་ཞེ་ན། ། བླ་མ་སངས་རྒྱས་ཀུན་དང་མཉམ། ། དེ་ཉིད་རྟག་ཏུ་རྡོ་རྗེ་
འཆང་། ། དེ་བཞིན་གཤེགས་པ་རིན་ཆེན་ཏོག ། དེ་ཉིད་ཡེ་ཤེས་རྒྱ་མཚོ་སྟེ།
ཡིད་ བཞིན་ ནོར་ བུ་ རིན་ ཆེན་ སྦྱིན། ། སློབ་ དཔོན་ གྱི་ ནི་ ཡོན་ ཏན་
བཟུང་། ། སྐྱོན་ནི་ནམ་ཡང་མ་ཡིན་ནོ། ། ཡོན་ཏན་བཟུང་བས་དངོས་གྲུབ་
ཅིང་། ། སྐྱོན་རྣམས་ཀྱིས་ནི་དངོས་གྲུབ་ཉམས། ། དེ་ཡི་གྲིབ་མའང་མི་
འགོམ་སྟེ། ། མཆོད་རྟེན་བཤིག་དང་འདྲ་བར་གསུངས། ། ཞེས་གསུངས་
པའི་ཕྱིར། །
འདི་དག་གི་སྐབས་སུ་མཚམས་དམ་པོར་བཅད་དེ་ཟས་གོས་ངན་ངོན་
ཙམ་གྱིས་ཆོག་ཤེས་པར་བྱས་ནས་ཟས་ཕྱིར་གཏམ་མི་འཚོལ། ནོར་ཕྱིར་ཆོས་
མི་གཏོང་། ལོངས་སྤྱོད་ལོག་འཚོས་མི་སྒྲུབ་པར་ཐུན་མོང་ལམ་གྱིས་རྒྱུད་
སྦྱངས་ཚུལ་གྱི་སྔོན་འགྲོའི་དམིགས་གནད་རྣམས་ལ་མྱོང་སྒོམ་གནད་དུ་ཐོན་
པར་བྱས་ཏེ་སྲིད་པའི་ཕུན་ཚོགས་ཀྱི་ཉེས་དམིགས་ཚུལ་བཞིན་དུ་རིག་ནས་དེ་
ལས་ཐར་བའི་འགོག་བདེན་གྱི་བདེ་བ་དྲི་མ་མེད་པ་ལ་ཞེ་ཐག་པ་ནས་དོན་
གཉེར་ཆེན་པོ་སྐྱེ་བ་ནི་སྐྱེས་བུ་དམ་པའི་ཁྱད་ཆོས་ངོ་མཚར་བའི་གནས་སུ་སྣང་
སྟེ། དེས་ན་འཇམ་མགོན་བླ་མ་ཏཱ་ར་ནཱ་ཐས། སྐྱབས་འགྲོ་དང་སེམས་བསྐྱེད་
སོགས་ནི་དམིགས་ཕྲན་རེ་ཙམ་ཡིན་པས་འགངས་ཆུང་ངོ་སྙམ་དུ་བསམ་པར་མི་
བྱ་སྟེ། སྐྱབས་འགྲོ་ནི་ཆོས་ཐམས་ཅད་ཀྱི་རྩ་བ་ཡིན། སེམས་བསྐྱེད་ནི་ཐེག་
ཆེན་ཐམས་ཅད་ཀྱི་རྩ་བ་ཡིན། བླ་མའི་རྣལ་འབྱོར་ནི་རྡོ་རྗེ་ཐེག་པའི་ལམ་
17



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཐམས་ཅད་ཀྱི་རྩ་བ་ཡིན་པར་ཤེས་པར་བྱའོ། ། ཞེས་གསུངས་པའི་ཕྱིར།
དེ་ནས་བསྟན་པ་རིན་པོ་ཆེའི་སྒོར་འཇུག་པ་ལ་ཐུགས་ཧ་ཅང་རིངས་
པའི་ཚུལ་གྱི་གཞོན་ནུ་ཉིད་ནས་འདི་ལྟར་དགོངས་པ་སྣང་སྟེ། དེ་ཡང་ཇི་སྐད་
དུ། སྐྱེས་རབས་ལས། བཙོན་ར་འདྲ་བའི་ཁྱིམ་ལ་ནི། ། ནམ་ཡང་བདེ་བར་
མ་སེམས་ཤིག ། ཕྱུག་གམ་ཡང་ན་དབུལ་ཡང་རུང་། ། ཁྱིམ་ན་གནས་པ་
ནད་དུ་ཆེ། ། གཅིག་ནི་སྲུང་བས་ཉོན་མོངས་ལ། ། གཉིས་པ་འཚོལ་བས་ཤ་
ཐང་ངོ༌། ། ཞེས་གསུངས་པ་ལྟར། ཁྱིམ་གྱི་གནས་ནི་བཙོན་ར་དང་། མེ་
འབར་བའི་ཀློང་དང་། དུག་སྦྲུལ་གྱི་ཚང་ལྟར་ཉེས་པ་མི་ཟད་པའི་འབྱུང༌
གནས་སུ་གཟིགས་ཏེ་ཁྱིམ་ནས་ཁྱིམ་མེད་པ་མངོན་པར་འབྱུང་སྟེ་ཚངས་པར་
སྤྱོད་པར་སྤྱོད་པའི་མཆོག་ཏུ་རབ་ཏུ་བྱུང་བ་ནི་ཤཱཀྱའི་སྲས་ཀྱི་བརྟུལ་ཞུགས་བླ་
ན་མེད་པ་ཉིད་དུ་གཟིགས་ཤིང་། དུས་གསུམ་གྱི་སངས་རྒྱས་ཐམས་ཅད་ཀྱིས་
ཀྱང་རབ་ཏུ་བྱུང་བ་ཡང་དག་པར་བླངས་པ་ཉིད་མཆོག་ཏུ་འཛིན་པར་མཛད་
པས་ན། བདག་ཉིད་ཀྱང་དེ་དག་གི་རྣམ་ཐར་གཙང་མའི་རྗེས་སུ་ཅིའི་ཕྱིར་མི་
འཇུག་སྙམ་དུ་དགོངས་པ་སོགས་སྔོན་ལན་གཅིག་མ་ཡིན་པར་གོམས་པའི་
བཟང་བོའི་རིགས་ཀྱི་ཐུགས་ཀྱི་བག་ཆགས་ཡོངས་སུ་སད་པས། རབ་ཏུ་བྱུང་
བ་ལ་འདོད་ལྡན་མཐོ་རིས་ཀྱི་དགའ་ཚལ་དུ་འཇུག་པ་ལྟར་ཐུགས་ཤིན་ཏུ་སྤྲོ་བ་
དང་དགྱེས་པའི་སྒོ་ནས་དགུང་ལོ་བཅུ་གཉིས་ཀྱི་གྲལ་ཚེས་དགེ་བར་བརྟན་
མཁས་ཀྱི་ཡོན་ཏན་གཉིས་དང་ལྡན་པའི་གནས་བརྟན་འདུལ་བ་འཛིན་པ་ཆེན་
པོ༧ངག་དབང་རྡོ་རྗེ་བཟང་བོའི་ཞལ་སྔ་ནས་ཀྱི་དྲུང་དུ་དགེ་བསྙེན་གྱི་སྡོམ་པ་
སྔོན་དུ་སོང་བའི་སྒོ་ནས་དགེ་ཚུལ་གྱི་སྡོམ་པ་ཡང་དག་པར་བཞེས་ཏེ། མཚན་
ལ་ཡང་ངག་དབང་ཡོན་ཏན་བཟང་བོ་ཞེས་བྱ་བ་གསོལ་ཏེ་ཚངས་པར་སྤྱོད་པ་
18



ཁྱིམ་ནས་ཁྱིམ་མེད་པར་རབ་ཏུ་བྱུང་བའི་མཛད་པའི་ཚུལ།
རྒྱུ་སྐར་གྱི་ཕྲེང་བའི་དབུས་ན་ཆེས་ཆེར་འཕགས་པ་བདེ་འབྱུང་གི་གཙུག་རྒྱན་
ཆུ་ཤེལ་དབང་བོ་ལྟ་བུར་གྱུར་ཅིང་། ཇི་ལྟར་ནོད་པའི་བསླབ་པའི་གཞི་ཕྲག
རགས་ཐམས་ཅད་ལ་ཉེས་ལྟུང་གི་དྲི་མས་གཞར་ཡང་མ་གོས་པ་རྣམ་པ་ཐམས་
ཅད་ནས་ཐམས་ཅད་ཀྱི་ཚེ་སྲུང་བར་མཛད་དོ། །
སྨྲས་པ།
མིང་ཚིག་བརྗོད་པ་ཀུན་གྱི་གཞིར་གྱུར་བ། །
ཡི་གེའི་ཕྱི་མོ་ཀློག་པའི་གྲར་ཞུགས་ཚེ། །
གསལ་བྱེད་དབྱངས་བཞི་མགོ་འདོགས་ཇི་བཞིན་དུ། །
སྦྱངས་བའི་དགེ་མཚན་གསར་བའི་འབབ་སྟེགས་བཙུགས། །
ཐུན་མོང་སྔོན་འགྲོ་འབུམ་ལྔའི་བསགས་སྦྱངས་ལ། །
ཟས་གོས་ངན་ངོན་དཀའ་ཐུབ་མི་དམན་པས། །
སྒྲུབ་པ་རྩེ་གཅིག་མཛད་པའི་རང་བཞིན་ལ། །
མཛངས་བར་བརྟགས་ན་དམ་པའི་རང་གཤིས་གསལ། །
ངེས་འབྱུང་ཚུལ་ཁྲིམས་གུར་ཀུམ་གསར་བའི་རྩིས། །
ཁྱེད་ཐུགས་དྲི་མེད་པཉྩ་ལི་ཀའི་དར། །
བསྒྱུར་བའི་ཞི་དུལ་དཔལ་གྱི་མདངས་མཚར་བ། །
ཐུབ་བསྟན་མཛེས་པའི་རྒྱན་དུ་ཅིར་ཡང་བཀྲ། །
ངག་ལ་དབང་བསྒྱུར་ཡོན་ཏན་ཟླ་མེད་པ། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
གང་ཁྱོད་ངུར་སྨྲིག་གོས་བཟང་འཛིན་པའི་མོད། །
ཟླ་མེད་ཐུབ་བསྟན་མགོན་དང་བཅས་སོ་ཞེས། །
སུམ་རྩེན་ལྷ་ཡང་དགྱེས་པའི་བཞད་སྒྲ་ཤོར། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
ཐུན་མོང་ལམ་གྱི་རྒྱུད་སྦྱངས་ཚུལ་གྱི་ཉམས་ལེན་དང་འབྲེལ་ཁྱིམ་ནས་ཁྱིམ་མེད་
པར་རབ་ཏུ་བྱུང་བའི་སརྒ་སྟེ་གཉིས་པའོ།། །།
20



གསུམ་པ། དཔལ་དུས་ཀྱི་འཁོར་ལོའི་རྫོགས་
རིམ་སྦྱོར་བ་ཡན་ལག་དྲུག་ལ་ཉམས་བཞེས་
གཙོ་བོར་མཛད་པའི་ཚུལ།
རབ་དཀར་དྲི་མེད་ཟླ་བའི་གདན་སྟེང་ན། །
སྒེག་འཛུམ་ལྷ་མོ་ཙོག་གེར་བཞུགས་པ་ཡིས། །
སྙན་ཚིག་བདུད་རྩིའི་ཆར་བཟང་འཇོ་བའི་བཅུད། །། །
བདག་ཡིད་དྭངས་པའི་མཚོ་ལ་བསྒྲིལ་བར་མཛོད། ། ་
དགུང་གྲངས་བཅུ་གསུམ་པ་དཔའ་བོ་ཞེས་པ་ལྕགས་འབྲུག་ལོའི་དུས་
ཚེས་དགེ་བར། མདོ་སྔགས་རྒྱུད་སྡེ་རྒྱ་མཚོའི་མཛོད་འཛིན། རིགས་དང་
དཀྱིལ་འཁོར་རྒྱ་མཚོའི་བདག་ཉིད། རྣམ་ཀུན་མཆོག་ལྡན་གྱི་སྟོང་གཟུགས་
ཕྱག་རྒྱ་ཆེན་མོའི་རང་སྣང་གི་ཞིང་ཁམས་ལ་ལོངས་སུ་སྤྱོད་པའི་རྡོ་རྗེ་སློབ་
དཔོན་ཆེན་པོ་སྐྱབས་རྗེ༧ངག་དབང་རྡོ་རྗེ་བཟང་བོ་གང་ཉིད་དཔལ་དང་པོའི་
སངས་རྒྱས་དུས་ཀྱི་འཁོར་ལོའི་སྐུར་བཞེངས་ཏེ། གཞོན་ནུ་བདག་ཉིད་ཆེན་
པོའི་གཙོས་བུ་སློབ་བརྒྱ་ཕྲག་མང་བོ་ལ་ཆོ་ག་ལྷག་ཆད་ནོར་གསུམ་དང་བྲལ་བ།
ལམ་ཐུན་མོང་དང་རྒྱུད་སྡེ་སྤྱིའི་བཤད་པ་མདོར་དྲིལ་བ། དུས་འཁོར་རང་
རྐང་གི་གཞི་ལམ་འབྲས་བུའི་ཁྱད་པར་ཞིབ་པར་སྟོན་པའི་གསུང་བཤད་ཀྱིས་
བརྒྱན་ནས་དཔལ་དུས་ཀྱི་འཁོར་ལོའི་དབང་ཆེན་སློབ་མ་རྗེས་འཛིན་དང་སྟ་
21



རྗེ་ངག་དབང་ཡོན་ཏན་བཟང་བོའི་རྣམ་ཐར།
གོན་སྔོན་དུ་བཏང་སྟེ། བྱིས་པ་འཇུག་པའི་དབང་བདུན། གོང་མ་གོང་ཆེན་
དང་། བདག་པོ་དང་བདག་པོ་ཆེན་པོའི་དབང་དང་བཅས་པ་རྫོགས་པར་
བསྐུར་བས་སྐུ་བཞིའི་ས་བོན་གྲུང་བོར་ཐེབས་ངེས་སུ་མཛད། དེ་ནས་སྐུ་
མཚམས་དམ་པོར་བཅད་དེ་རྫོགས་རིམ་གྱི་ཡེ་ཤེས་སྐྱེ་བའི་རྟེན་གཞི་རང་ཉིད་
དུས་ཀྱི་འཁོར་ལོའི་སྐུ་དངོས་སུ་མཐོང་བའི་རྣལ་འབྱོར་རམ་བསྐྱེད་རིམ་འགྲུབ་
ངེས་སུ་བསྒོམ་པའི་སྒོ་ནས་ཧ་ཀྵ་བྱེ་བ་ལྗགས་བཟླས་མཛད། འདིར་ལྷན་སྐྱེས་
ཀྱི་སྒྲུབ་ཐབས་རྫོགས་རིམ་སྨིན་བྱེད་དུ་སྦྱར་ཏེ་ལྷ་བསྒོམ་པ་སོར་བསམ་གྱི་སྔོན་
འགྲོ། སྔགས་བཟླས་པ་སྲོག་འཛིན་གྱི་སྔོན་འགྲོ། ཤུདྡྷཱ་ཏའི་སྔགས་དོན་རྗེས་
དྲན་གྱི་སྨིན་བྱེད། འོད་ཟེར་སྤྲོ་བསྡུ་དང་འོད་གསལ་དུ་འཇུག་ལྡང་བྱེད་པ་
ཏིང་ངེ་འཛིན་གྱི་རིམ་པའི་རྟེན་དུ་འགྱུར་པའི་ཚུལ་ལ་མྱོང་བསྒོམ་བྱེད་པ་ལ་ཆེ་
ཐང་དུ་འབད་པར་བྱས་སོ། །
དེ་ནས་ས་གསུམ་གྱི་དྲེགས་ལྡན་མ་ལུས་པའི་གཙུག་གི་ནོར་བུས་ཞབས་
སྐྱེས་ཀྱི་པད་མོ་ལ་མངོན་པར་བཏུད་པ། སྐྱབས་རྗེ་བླ་མ་རིན་པོ་ཆེ་ངག་དབང་
རྡོ་རྗེ་བཟང་བོའི་ཞལ་སྔ་ནས་ཀྱི་དྲུང་དུ། ཇི་སྐད་དུ་སྐྱེས་རབས་ལས། རབ་
ཏུ་དམའ་བའི་སྟན་ལ་འདུག ། དུལ་བའི་དཔལ་ནི་རྣམ་པར་བསྐྱེད། །
དགའ་དང༌ ལྡན་ པའི་ མིག་ གིས་ བལྟ། ། ཚིག་ གི་ བདུད་ རྩི་ འཐུང་ བ་
བཞིན། ། ཞེས་པའི་ཚུལ་གྱིས་ཆོས་གསན་པའི་བསམ་སྦྱོར་རྨད་དུ་བྱུང་བའི་
སྒོ་ནས་འཇམ་མགོན་བླ་མ་སྒྲོལ་བའི་མགོན་པོའི་ཁྲིད་ཡིག་མཐོང་བ་དོན་ལྡན་
རྩ་བར་བཟུང་ཞིང་། ལྷན་ཐབས་འོད་བརྒྱ་འབར་བ་དང་། ཟུང་འཇུག་རབ་
གསལ་སོགས་ཁྲིད་ཡིག་མ་བུ་རྣམས་ཀྱིས་ཁ་བསྐང་། འབའ་མདའ་འཇམ་
དཔལ་དབྱངས་ཀྱི་དཔལ་དུས་ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་



དུས་འཁོར་སྦྱོར་དྲུག་ལ་ཉམས་བཞེས་མཛད་པའི་ཚུལ།
གི་སྒོམ་རིམ་གྲུབ་པའི་ལམ་བཟང་སྐུ་བཞིའི་རྒྱལ་སར་བགྲོད་པའི་ཤིང་རྟ་ཞེས་
པ་གསལ་བྱེད་ཀྱི་རྒྱན་དུ་བྱས་ཏེ་བྱིན་རླབས་དོན་བརྒྱུད་ཀྱི་ཁྲིད་ཚན་མ་ལུས་
པར་ཞིབ་པར་གསན་བཞེས་མཛད། འདི་སྐབས་སུ། གཙང་བའི་རྡོ་རྗེ་སློབ་
དཔོན་དྲུག་པ་ངག་དབང་བསྟན་པ་གསལ་བྱེད་ཟུར་བཞུགས་མཛད་ནས།
སྐྱབས་རྗེ་ངག་དབང་རྡོ་རྗེ་བཟང་བོ་གཙང་བའི་རྡོ་རྗེ་སློབ་དཔོན་གྱི་ཆོས་ཁྲི་ལ་
འཁོད་པའི་སྐབས་ཡིན་པས། རྗེ་དེ་ཉིད་ཀྱིས་གཞོན་ནུ་བདག་ཉིད་ཆེན་པོ་
སོགས་སློབ་བུ་ཡོངས་ལ་སྨིན་བྱེད་དབང་དང་རྗེས་གནང་། གྲོལ་བྱེད་ཁྲིད་
དང་བཤད་ལུང་། རྒྱབ་རྟེན་ལུང་གི་ཚོགས་གཞི་ཆེ་བ་གནང་བའི་ཕེབས་སྒོ་
བསྩལ་བ་དང་བཅས་བུ་སློབ་གཞན་དང་མི་འདྲ་བའི་ཐུགས་གཙིགས་ཆེན་པོས་
ཐུགས་ཀྱི་ཟེའུ་འབྲུ་བཞིན་གཅེས་པར་བསྐྱངས་བས་བཀའ་དྲིན་འཁོར་ཐབས་
དཀའ་བའི་རིགས་ཀྱི་ཅོད་པན་དུ་གྱུར་ཏོ། །
དགུང་གྲངས་བཅུ་བཞི་བ་ཁྱུ་མཆོག་ཅེས་པ་ལྕགས་སྦྲུལ་ལོར། བླ་མ་
དམ་པའི་གདམས་ངག་ཚུལ་བཞིན་དུ་བསྟན་པ་རྣམས་ཐུགས་ཀྱི་བུམ་པར་
ཡོངས་སུ་བཟུང་ནས་དཔལ་དུས་ཀྱི་འཁོར་ལོའི་ཐུན་མོང་མ་ཡིན་པའི་སྔོན་འགྲོ་
དབེན་པ་གསུམ་གྱི་ཉམས་ལེན་གྱི་མགོ་བརྩམས། དེ་ཡང་མུན་ཁང་དུ་ལུས་
རྣམ་སྣང་ཆོས་བདུན་གྱི་སྒོ་ནས་ལུས་བྱ་སྤྱོད་ཀྱིས་དབེན་པ། ངག་སྨྲ་བརྗོད་
ཀྱིས་དབེན་པ། སེམས་རྣམ་རྟོག་གིས་དབེན་པར་བྱས་ཏེ་བསྒོམ་པས་གཟུང་
འཛིན་དངོས་སྣང་ཐམས་ཅད་འགགས། ཅིར་ཡང་གཟུང་དུ་མ་རྙེད་པའི་རིག་
པ་མཐའ་དབུས་དང་བྲལ་བ་གང་ལའང་གནས་པ་མེད་པའི་ཚུལ་དུ་ངེས་པ་
རྙེད། དེ་ལྟར་སྤྲོས་བྲལ་མི་རྟོག་རང་རིག་རང་གསལ་ཆེན་པོ་ཟུང་དུ་འཇུག་
པའི་ཏིང་ངེ་འཛིན་ཁྱད་པར་བ་བླ་མའི་མན་ངག་གིས་བཞག་ཐབས་ཟབ་མོས་
23



རྗེ་ངག་དབང་ཡོན་ཏན་བཟང་བོའི་རྣམ་ཐར། །
ཇི་བཞིན་ངོ་སྤྲད་དེ་ཉམས་ལེན་བྱས་པ་ལས་བྱུང་བའི་མཉམ་བཞག་ནམ་མཁའ་
ལྟ་བུའི་རྣལ་འབྱོར་མཆོག་རྣམ་པར་མི་རྟོག་པའི་དབྱིངས་ལ་ཞུགས་ནས་བསྒོམ་
པས་གནས་ལུགས་ཀྱི་རང་མདངས་མངོན་དུ་འགྱུར་བའི་ཚུལ་ཡང་། རྒྱུད་
ལས། ཕྱག་རྒྱ་ཆེན་པོའི་དངོས་གྲུབ་ཆེ། ། ཟུང་དུ་འཇུག་པའི་ཏིང་འཛིན་
གྱིས། ། རྣམ་རྟོག་མེད་པར་ཞུགས་ནས་ནི། ། ཐོབ་ པ་ འདི་ ལ་ ཐེ་ཚོམ་
མེད། ། ཅེས་པའི་ཚུལ་གྱི་རྒྱུད་ལས་གསུངས་པའི་དོན་ཐོག་ཏུ་ཁེལ་བས་རྒྱུད་
ལ་ཡིད་ཆེས་སྐྱེས་པ་དང་། བླ་མའི་མན་ངག་དེ་གདམས་ངག་ཡང་དག་ཏུ་ངེས་
པ་རྙེད་པས་བླ་མ་ལ་ཡིད་ཆེས་སྐྱེས་པ་དང་། རང་གིས་ཀྱང་ལུས་ཀྱི་བྱེད་
བཅིངས་དང་རྩོལ་བ་ལ་བརྟེན་ནས་གནས་ལུགས་ཀྱི་ངོ་བོ་རྟོགས་ནུས་པས་རང་
ལ་ཡིད་ཆེས་སྐྱེས། དེ་ལྟར་ཡིད་ཆེས་གསུམ་ལྡན་གྱི་སྒོ་ནས་ཟབ་ལམ་རྡོ་རྗེ་རྣལ་
འབྱོར་དུས་རྒྱུན་དུ་བསྒོམ་པ་དེ་བྱུང་། དེ་དག་གི་སྐབས་སུ། རྗེ་བླ་མ་ཉིད་ལ་
ཉམས་ལེན་འདྲི་གཏུགས་ཡང་ཡང་བྱས་པས་ཉམས་རྟོགས་ན་འཕར་ཏེ་བོགས་
བསྐྱེད་ཆེ་བར་བྱུང་སྣང་ངོ༌། །
དེ་ནས་སོར་སྡུད་བསྒོམ་པ་ལ་ཞུགས་ཏེ་མི་གཡོ་གསུམ་ལྡན་གྱི་རྣལ་
འབྱོར་ལ་བརྟེན་ནས་མིག་གཉིས་ཀྱི་ ལྟ་ སྟངས་གྱེན་དུ་གཏད་དེ། གཟུང་
འཛིན་རྣམ་རྟོག་གིས་སྟོང་བའི་དབྱིངས་སུ་མཉམ་པར་བཞག་ནས་འདུ་འཛིའི་
བྱ་སྤྱོད་ཐམས་ཅད་ཀྱིས་དབེན་པར་བྱས་ཏེ་ཉིན་མཚན་ཀུན་ཏུ་གཡེལ་བ་མེད་
པར་བརྩོན་འགྲུས་དྲག་པོ་བསྐྱེད། བཀྲེས་སྐོམ་དང་ཚ་གྲང་ཁྱད་དུ་བསད། །
ལུས་སྲོག་འབེན་ལ་བཙུགས། དཀའ་སྤྱད་དང་སྙིང་རུས་ཆེན་པོ་བྱས་ནས་
བསྒོམ་པས་བརྟན་པ་ཐོབ་པ་བྱུང་། དེ་བཞིན་དུ་སྟོང་གཟུགས་གྲུབ་པ་སེམས་
དང་བསྲེས་ནས་བརྟན་པར་བྱེད་པ་བསམ་གཏན་གྱི་ཡན་ལག་ཀྱང་བརྒྱ་ཞག་
24



དུས་འཁོར་སྦྱོར་དྲུག་ལ་ཉམས་བཞེས་མཛད་པའི་ཚུལ།
གཅིག་ལ་གོང་མའི་ཕྱག་སྲོལ་ལྟར་བསྒོམ་པས་སེམས་སྟོང་བ་ཉིད་ཀྱི་ངང་ལས།
མེ་ཏོག་དང་འབྲས་བུ་ལྟ་བུའི་སྟོང་གཟུགས་ཇི་སྙེད་པ་ཤར་ཞིང་དེའི་རྒྱུ་ནི་མིག་
སྟེང་དུ་མི་འཛུམ་པར་བལྟ་བའི་བྱེད་བཅིངས་དང་། སེམས་བསམ་དུ་མེད་
པའི་རྣལ་འབྱོར་གྱིས་རླུང་འགགས་པ་ལས་བྱུང་བར་སྣང་སྟེ། ཇི་སྐད་དུ།
སྔོན་མེད་དཔྱིད་བྱུང་ནམ་མཁའི་མེ་ཏོག་འབྲས། ། ལག་པས་ཐོགས་རེག་བྱར་
མེད་ས་ར་ཧ། ། མིག་མི་འཛུམ་བར་བལྟ་ དང་མི་བསམ་དང་། ། རླུང་
འགགས་པ་སྟེ་བླ་མ་དམ་པས་གསུངས། ། ཞེས་གསུངས་པས་སོ། ། བླ་མས་
སློབ་མ་ལ་ངོ་སྤྲོད་ཚུལ་ཡང་དུས་གསུམ་སངས་རྒྱས་ཀྱི་ངོ་བོ་ཀུན་མཁྱེན་ཆེན་པོ་
དངོས་སློབ་བརྒྱུད་འཛིན་དང་བཅས་པ་རྣམས་ཀྱི་གསུང་རབ་ངོ་སྤྲོད་རྣམས་ཀྱི་
དགོངས་པ་ཇི་ལྟ་བ་བཞིན་དུ་བླ་མའི་གསུང་ལས་འབྱུང་བ་ལྟར་ངོ་སྤྲོད་དགོས་
ཀྱི། བོད་ཀྱི་སྒོམ་ཆེན་པར་གྲགས་པ་ཕལ་བ་བྱིངས་འདིའི་ཁ་རྒྱུག་འད་འུད་
ཆལ་ཆོལ་གྱི་བསྲེ་བསླད་མེད་པ་གལ་ཆེ་བ་འདིའང་ཤེས་དགོས་པ་ཡོད་དོ། །
དེ་ནས་སྟོང་གཟུགས་སེམས་དང་འདྲེས་པ་ཐིག་ལེར་བསྲེ་ཕྱིར་སྲོག་
དང་བསྲེ་བ་སྲོག་རྩོལ་དང་། སྟོང་གཟུགས་སྲོག་དང་འདྲེས་པ་ཐིག་ལེར་
བསྲེས་ཏེ་འབར་སྣང་གི་སྐུ་སྒྲུབ་པ་འཛིན་པའི་ཡན་ལག་གཉིས་ཟླ་བཅུ་ལྷག་ལ་
ཉམས་ལེན་གནད་དུ་བསྣུན་པར་བྱས་ཏེ། སྒོམ་དོན་དང་མཐུན་པར་བསྒོམ་
ནས་ཡན་ལག་དེ་གཉིས་ཀྱི་སྤོག་ཆོག་ཏུ་ཡན་ལག་ལྔ་སྦྱོངས་དང་། རྩ་བའི་ལུས་
སྦྱོང་ཉི་ཤུ་བ། དབང་བོ་ཉེར་བཞི། གནད་སྦྱོང་སོགས་མཆོད་པའི་གར་
སྟབས་ལྟ་བུ་མ་ཡིན་པར་གནད་དུ་ཐོན་པར་ཞག་བརྒྱ་ཕྲག་གཅིག་ཏུ་ཁྱེར་བས་
རྩ་མཉེན་པ་དང་རླུང་ལས་སུ་རུང་བ་བྱུང་། རླུང་སེམས་དྷུ་ཏིར་ཚུད་པས་བདེ་
བའི་རང་མདངས་ལས་ཉམས་སྣང་མཐའ་ཡས་པ་བྱུང་བ་སྣང་ངོ༌། །
ཏ5



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགུང་གྲངས་བཅོ་ལྔ་བ་སྣ་ཚོགས་ཞེས་པ་ཆུ་རྟ་ལོའི་གནམ་ལོ་གསར་
ཚེས་ཀྱི་དགའ་སྟོན་ལ་རོལ་རྗེས། འབར་སྣང་གི་སྐུ་གྲུབ་པའི་ཕྱག་ཆེན་ལ་
བརྟེན་ནས་མི་འགྱུར་བའི་བདེ་བ་དངོས་སུ་སྒྲུབ་པ་རྗེས་དྲན་དང་ཕྱག་ཆེན་ལ་
བརྟེན་ནས་མཆོག་མི་འགྱུར་བའི་བདེ་བ་གྲུབ་པ་ཏིང་ངེ་འཛིན་གྱི་ཡན་ལག་
གཉིས་ལ་དམ་པ་གོང་མའི་ཕྱག་བཞེས་བཞིན་ཉམས་སུ་ལེན་པའི་ཐབས་བླ་ན་
མེད་པའི་སྒོ་ནས་བརྩོན་པར་མཛད། དེའི་སྐབས་སུ་ངག་འདྲེན་དང་། དབྱེ་
བསྡུ། སྒོ་གླེགས་དང་། ཀུན་འདུས་ དང་། འདུས་ པའི་རླུང་སྦྱོར་དང་།
སྦྱོར་བ་དྲུག་དང་། སྟག་མོའི་སྐྱུགས་སྟངས་ལ་སོགས་པའི་འཁྲུལ་འཁོར་གྱི་
སྤོག་ཆོག་རྣམས་ཀྱི་གྲོགས་སུ་བྱས་ཏེ། ཕྱག་རྒྱའི་རྗེས་ཆགས་ལ་བརྟེན་ནས་
རླུང་སྟོབས་ཀྱིས་བྱང་སེམས་དབབ་བཟློག་འགྲམ་གསུམ་བྱེད་པ་དང་། ཕྱག་
རྒྱའི་རྗེས་ཆགས་ཀྱིས་དྲངས་པའི་དགའ་བ་བཞི་བོ་རེ་རེའི་མཚམས་སུ་བུམ་པ་
ཅན་གྱིས་བྱང་སེམས་དེ་དང་དེར་བཟུང་སྟེ་དགའ་བའི་བདེ་བ་དེ་དང་དེས་
སྟོང་གཟུགས་ལ་མཉམ་པར་འཇོག་པ་སོགས་ཡན་ལག་ཕྱི་མ་གཉིས་ལ་མྱོང་
བསྒོམ་ཡུན་རིང་བོའི་བར་དུ་མཛད། དེའི་རྐྱེན་གྱིས་ཉམས་དང་རྟོགས་པའི་
ཡོན་ཏན་མཐའ་ཡས་པ་བྱུང་། དེ་ནས་ཀྱང་རྟག་པར་རྒྱུན་གྱི་རྣལ་འབྱོར་དུ་
བྱས། རྗེས་ཁྲིད་ཀྱི་རིམ་པ་རྣམས་ཀྱང་བླ་མ་དམ་པ་ལས་ལེགས་པར་མནོས་ཏེ།
མཇུག་ཏུ་ཚོགས་ཀྱི་འཁོར་ལོའི་སྒོ་ནས་དགའ་སྟོན་ཀྱང་ལེགས་པར་གྲུབ། དེ་
ལྟར་འཁོར་བ་ལ་སྙིང་བོ་མེད་པར་ཐག་ཆོད་ནས་སྒྲུབ་པ་ལ་ཡིད་དམ་བཅས་ཏེ་
ཉམས་རྟོགས་ཀྱི་གཏེར་ཁ་མི་བཟད་པའི་ཀློང་བརྡོལ་བ་ཡིན་ནོ། ། །
དེ་ནས་སླར་ཡང་གཙང་བའི་སྒྲུབ་ཁང་གོང་དུ་འདུ་འཛི་ཡོ་ལང་གི་བྱ་
བས་དབེན་པའི་བཅད་རྒྱའི་ངོས་ནས་དཔལ་དུས་ཀྱི་འཁོར་ལོའི་ཟབ་ལམ་



དུས་འཁོར་སྦྱོར་དྲུག་ལ་ཉམས་བཞེས་མཛད་པའི་ཚུལ། །
རྫོགས་རིམ་གྱི་རིམ་པ་ལ་མྱོང་འདོན་ཉམས་བཞེས་ཡར་ལྡན་དང་། དེ་དག་གི་
བར་སྐབས་རྣམས་སུ་རིགས་བརྒྱའི་ཁྱབ་བདག་ངག་དབང་རྡོ་རྗེ་བཟང་བོའི་
ཞལ་སྔ་ནས་ཀྱི་དྲུང་དུ། དཔལ་ཤངས་པ་བཀའ་བརྒྱུད་ཀྱི་གདམས་ངག་ཟབ་
ཁྱད་ཅན་ཤངས་ལུགས་བདེ་མཆོག་ལྷ་ལྔའི་དབང་དང་། ཏིང་ངེ་འཛིན་གྱི་
དབང་གཉིས། ཤངས་ལུགས་རྒྱུད་སྡེ་ལྔ་བ་གཙོ་འདུས་དང་། རྒྱུད་སྡེ་ལྔའི་
ཏིང་ངེ་འཛིན་གྱི་དབང་། གཏུམ་མོ་བདེ་དྲོད་རང་འབར་གྱི་དགོས་བཀའ།
སྒྱུ་ལུས་ཆགས་སྡང་རང་གྲོལ་གྱི་དབང་རྒྱས་པ། སྒྱུ་ལུས་དབང་མོ་ཆེ། རྨི་
ལམ་ཉིང་འཁྲུལ་རང་གྲོལ། འོད་གསལ་གཏི་མུག་རང་སངས། འཕོ་བ་མ་
བསྒོམ་སངས་རྒྱས། བར་དོ་རྒྱལ་བ་ལོངས་སྐུ་རྣམས་ཀྱི་དགོས་བཀའ་རྣམས་
དང་། གཞན་ཡང་གཅོད་དབང་ནམ་མཁའ་སྒོ་འབྱེད་སོགས་དབང་ལུང་
མཐའ་ཡས་པ་མནོས་པས་རྒྱལ་བ་ལས་ཀྱང་ལྷག་པའི་བཀའ་དྲིན་ཆེ་བར་མཛད་
དོ།། ཞོར་བྱུང་འདོན་དབྱངས་རྟ། གར་འཆམ་ཐིག་རིས། གཏོར་མ་བཟོ་བ་
སོགས་ལ་གོང་མའི་ཕྱག་བཞེས་ཇི་ལྟ་བ་བཞིན་ཞིབ་སྦྱངས་གནད་དུ་ཐོན་པར་
བྱས།
དེ་ནས་འགྱུར་མེད་བདེ་བ་ཆེན་པོའི་ཡེ་ཤེས་སྐད་ཅིག་ལ་སྟེར་བར་
མཛད་པའི་བཀའ་དྲིན་གཞལ་མཐའ་དཀའ་བའི་བླ་མ་རིན་པོ་ཆེ་སྐུ་ཚེ་འདིར་
དོན་གཉིས་ལེགས་པར་མཐར་ཕྱིན་ཏེ། ཇི་ལྟར་དེད་དཔོན་ནོར་བུའི་གླིང་
ནས་སླར་རང་ཁྱིམ་དུ་ལྡོག་པ་བཞིན་བསམ་བཞིན་སྐུ་ལུས་དཔག་བསམ་གྱི་ལྗོན་
པ་རྙིང་བ་འདོར་བའི་དགོངས་པ་མངོན་དུ་ཕྱོགས་སྐབས། གཞོན་དུ་བདག་
ཉིད་ཆེན་པོའི་གཙོས་བུ་སློབ་ཡོངས་ཀྱིས་ཁ་ཞེ་མེད་པར་སྙིང་ཐག་པ་ནས་
ཞབས་པད་བརྟན་པའི་གསོལ་འདེབས་ཤུགས་དྲག་དང་། རང་རང་གི་འབྱོར་



རྗེ་ངག་དབང་ཡོན་ཏན་བཟང་བོའི་རྣམ་ཐར།
བསྟུན་གྱིས་དངོས་པོ་ཕངས་མེད་དུ་བཏང་སྟེ་རྟ་མགྲིན་སྒྲུབ་ཆེན་སོགས་ཞབས་
བརྟན་རླབས་ཆེན་བསྒྲུབས་པ་སྟེ་སྐུའི་རིམ་གྲོ་གནད་སྨིན་བྱས་ནའང་གདུལ་
བྱའི་བསོད་ནམས་ཀྱི་སྐལ་བས་མ་ཐེག་པར་གཟིམས་ཁྲིའི་མཐའ་ཅན་དུ་གྱུར།
དེ་སྐབས་གཞོན་ནུ་ཉིད་ཀྱི་འགན་བཞེས་ཏེ། ཆོས་སྡེ་སོ་སོའི་བླ་གྲྭ་མང་བོ་
གདན་དྲངས་ནས། གདུང་ཆོག་དང་། དཔལ་དུས་ཀྱི་འཁོར་ལོའི་བདག་
འཇུག་སོགས་དགོངས་པ་ཡོངས་སུ་རྫོགས་པའི་ཐབས་རྨད་དུ་བྱུང་བ་དག་ཕྱག་
ཏུ་བསྟར། སྐུའི་རུས་བུའི་ཕྱི་ནང་དུ་གཟུངས་སྔགས་གང་མང་བྲིས་པ་སྙིང་
བོར་བཞུགས་པའི་ཐུགས་རྟེན་མཐོ་ཚད་ཁྲི་ལྔར་ལོངས་པའི་བྱིན་རླབས་ཀྱི་
གཏེར་དུ་གྱུར་བ་ཞིག་ལེགས་བཞེངས་མཛད་པ་མ་ཟད། གདུང་རུས་བསྲེས་
པའི་རིན་པོ་ཆེ་སྣ་ལྔ་ལས་གྲུབ་པའི་འདྲ་སྐུ་མང་བོ་བཞེངས་པ་དང་། ཁྱད་
པར་གདུང་མཆོད་ཀྱི་སྐབས་སུ་གཞོན་ནུ་ཉིད་ཀྱིས་རང་གི་བླ་མའི་གདུང་རྟེན་
ཡིད་བཞིན་ནོར་བུ་འདི་ཚོགས་བསགས་པའི་ཞིང་བླ་ན་མེད་པ་ཡིན་པར་
དམིགས་ནས། ཡོན་ཆབ་ཉིན་རེ་སྟོང་ཕྲག་ལྷག་དང་། མར་མེའི་ཀོང་བུ་ཆེ་
ཆུང་མང་བོ་དང་། གཞན་མཆོད་པའི་ཡོ་བྱད་གྱ་ནོམ་ པ་ ཅི་འབྱོར་དང༌།
ཕྱག་མཆོད། མདོ་ཕྱོགས་སྨོན་ལམ་སོགས་ཀྱི་ཁར་རྗེས་འཛིན་གསོལ་འདེབས་
དང༌། སྔགས་ཕྱོགས་ཀྱི་སྨོན་ལམ་སོགས་བསྟན་འགྲོར་གཅིག་ཏུ་སྨན་པའི་
ཐུགས་བཞེད་ཟབ་མོ་བླ་ལྷག་ཏུ་རྫོགས་པ་དང་། བདག་སོགས་ནམ་ཞིག་བྱང་
ཤམ་བྷ་ལ་ཡི་ཞིང་ནས་ཞལ་མཇལ་གསུང་ཐོས་རྗེས་འཛིན་གྱི་ཞལ་བཞེས་བཟང་
བོ་ཡོད་པ་དུས་སུ་སྨིན་པའི་ཐབས་ལ་སྒོ་གསུམ་ནུས་པ་རྩལ་སྤྲུགས་ཀྱིས་འབད་
པ་ལྷོད་མེད་བྱས་ཞེས་ཐོས་སོ། ། ་་
སྒྲ་དྲུག་འགྱུར་གྱི་བཀླག་ལུང་ལ་མཁས་པའི་མཆོག་གྱུར་དུང་དཀར་



དུས་འཁོར་སྦྱོར་དྲུག་ལ་ཉམས་བཞེས་མཛད་པའི་ཚུལ།
སྤྲུལ་བའི་སྐུ་ངེས་དོན་རྒྱ་མཚོའི་ཞལ་སྔ་ནས་ཀྱིས་རྒྱལ་བའི་བཀའ་འགྱུར་རོ་
ཅོག་གི་བཀླག་ལུང་བསྩལ་བའི་ཆོས་བཀའ་མནོག་ཆེ་བ་གསན་པས་རྫོགས་ལྡན་
དང་པོའི་དགའ་སྟོན་ལ་རེག་པར་གྱུར། །
དགུང་གྲངས་བཅུ་དྲུག་པ་སྣ་ཚོགས་ཞེས་པ་ཆུ་རྟ་ལོར། མདོ་སྔགས་
རིག་གནས་དང་བཅས་པ་སྨྲ་བ་ལ་མགྲིན་པ་གཟེངས་སུ་མཐོ་བའི་མི་ཕམ་སྤྲུལ་
བའི་སྐུ་ངག་དབང་བློ་གྲོས་གྲགས་པའི་མ་དྲིན་མོ་ཆེ་ལྔ་ལམ་དུ་ཐེག་པའི་དུས་
དང་ཁེལ་བ་བྱས་ཏེ། རིན་ཆེན་དཔལ་གྱི་ཞུ་སྣ་བྱས་ནས་གཞོན་ནུ་བདག་ཉིད་
ཆེན་པོ་བླ་མ་དང་མཇལ་བའི་ངོ་སྦྱོར་བྱས། སྔོན་གྱི་སྐུ་ཕྲེང་དུ་མར་ཐུགས་
བསྐྱེད་སྨོན་ལམ་བཟང་བོས་ལུ་གུ་རྒྱུད་དུ་འབྲེལ་བའི་བག་ཆགས་མངོན་དུ་གྱུར་
ཏེ་མཇལ་མ་ཐག་ནས་ཐུགས་ཡིད་གཅིག་ཏུ་འདྲེས་ཤིང་། ལུས་ཀྱི་བ་སྤུ་གཡོ།
མིག་ནས་མཆི་མ་འཁྲུགས་པའི་མོས་གུས་ཚད་མེད་པའི་ངང་ནས་ནས་བྲེ་གསུམ་
གྱི་མཇལ་རྟེན་བྱས། དེ་ལྟར་སྐུའི་ཕྲེང་བར་ཆོས་ཀྱི་འབྲེལ་བ་ཟབ་ཅིང་རིང་
མིན་རིགས་ཀྱི་ཅོད་པན་དུ་འགྱུར་བའི་རྟེན་འབྲེལ་གྱི་བཀྲ་ལེགས་པར་བྱུང་།
དེ་ལྟར་མ་ཡུམ་གྱི་དགོངས་རྫོགས་སྒྲུབ་པའི་ཆོས་གྲལ་དུ་ཞུགས་ནས་ཕྱག་གཡོག་
ཞབས་ཕྱི་གང་དགོས་ཅི་ནུས་ཅི་ལྕོགས་ཀྱིས་སྒྲུབ་པས་བླ་མའི་ཐུགས་མཉེས་པ་
བྱུང་སྣང་ངོ་། །
སྨྲས་པ།
དུས་ཀྱི་འཁོར་ལོའི་རྫོགས་རིམ་ཡན་ལག་དྲུག །
ཇི་བཞིན་བསྒོམ་པས་ཉམས་རྟོགས་ཀློང་ནས་རྡོལ། །
ཟབ་མོའི་ལམ་ལ་ཡིད་ཆེས་ཡང་དག་རྙེད། །
དུས་ཞབས་དགོངས་ཆེན་ཟབ་མོ་བརྙེས་འདི་མཚར། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
ངེས་གསང་མགྲིན་སྔོན་རལ་ཀླུང་འཁྱིལ་བའི་རྒྱུན། །
མེ་ཏོག་མདས་ཀྱང་འགོག་མེད་འདོད་དགུ་རུ། །
ཁྱོད་ཐུགས་ཆོས་ཀྱི་རྒྱ་མཚོར་བབས་པ་ལས། །
སྟོང་གཟུགས་མེ་ཏོག་ལྡུ་བའི་འཛུམ་དཀར་བཞད། །
གྲུབ་པའི་འཁོར་བསྒྱུར་གྲུབ་དབང་བྱེ་བ་དང་། །
ཀུན་མཁྱེན་ཡབ་སྲས་གང་ནས་གཤེགས་པའི་ལམ། །
དེ་ནས་དེ་བཞིན་བྱོན་པའི་ངོ་མཚར་གཏམ། །
ཞིབ་པར་རྒྱལ་བ་ཡིས་ཀྱང་བརྗོད་པར་དཀའ། །
དེ་ལྟའི་ཡོན་ཏན་ཟད་མེད་སྦྲང་རྩིའི་ཁུར། །
ལེགས་འཛིན་གྲགས་པའི་ར་ཡིག་གཉིས་པའི་ཁྱུ། །
གཟུར་གནས་མཁས་མང་འདུས་པའི་པད་ཚལ་ན། །
ཕྱོགས་སུ་སྙན་པའི་སྤྲིངས་ཡིག་ཅི་དགར་སྒྲོག །
སྟན་ཐོག་གཅིག་ནས་ཟབ་གསང་ཐེག་པའི་བཅུད། །
བླ་མའི་གདམས་ངག་ལུང་གི་རྗེས་ཞུགས་ཏེ། །
མི་གཡོ་གསུམ་ལྡན་རྣལ་འབྱོར་བསྐྱང་བ་ལ། །
བརྟགས་ན་དོ་ཟླ་བྲལ་བའི་གྲུབ་པར་འཁུམས། །
མི་ཡི་སེང་གེ་མ་ཏི་ཀིརྟི་ཞེས། །
ལེགས་བཤད་འོད་ཟེར་སྟོང་གི་དྲ་བ་ཅན། །
30



དུས་འཁོར་སྦྱོར་དྲུག་ལ་ཉམས་བཞེས་མཛད་པའི་ཚུལ།
འཕྲལ་ཡུན་དགེ་ལེགས་འཇོ་བའི་སྐྱབས་གཅིག་ཏུ། །
བསྟེན་པའི་ལེགས་ཚོགས་གསར་བའི་མྱུ་གུ་བཤམས། །
འཛིན་པ་ཀུན་བྲལ་རང་བཞིན་དག་པའི་དབྱིངས། །
རྣམ་ཀུན་མཆོག་ལྡན་འོད་གསལ་གདོད་མའི་ཁམས། །
རང་རིག་རང་གསལ་ཚུལ་གྱིས་མངོན་པ་འདི། །
ངེས་དོན་ལྟ་བར་གོམས་པའི་རང་མདངས་གསལ། །
གཞི་དབྱིངས་མ་བཅོས་རང་བཞིན་གཉུག་མའི་གཤིས། །
སྐུ་དང་ཡེ་ཤེས་རོལ་བ་འབྱམས་ཀླས་པ། །
འོད་གསལ་འཆར་སྒོ་ནམ་ཡང་འགོག་མེད་དུ། །
མ་བཅོས་རྩོལ་བྲལ་ཀློང་ནས་གཟིགས་འདི་མཚར། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
དཔལ་དུས་ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་ལ་ཉམས་བཞེས་
གཙོ་བོར་མཛད་པའི་སརྒ་སྟེ་གསུམ་པའོ།། །།



བཞི་བ། བསྟན་པ་ཡོངས་རྫོགས་ཀྱི་གནད་ལ་
གསན་སྦྱངས་མཛད་པའི་ཚུལ།
རྒྱ་བོད་གཞུང་བརྒྱའི་གནད་ཀྱི་མདུད་འགྲོལ་བ། །
གངས་ཅན་མཁས་མང་ཁོང་ནས་མགུ་བའི་གསུང་། །
བློ་གསལ་རྣ་བའི་བདུད་རྩིར་སྒྲུབ་མཛད་པ། །
གུ་ཎ་བྷ་དྲ་མཆོག་ཁྱོད་གཙུག་གིས་བསྟེན། །
དེ་ནས་གཞོན་ནུ་བདག་ཉིད་ཆེན་པོས་འདི་སྙམ་དུ་དགོངས་པར་གྱུར་
ཏེ། ཐུབ་པ་སངས་རྒྱས་བཅོམ་ལྡན་འདས་ཀྱིས་ལེགས་པར་གསུངས་བའི་ཆོས་
འདུལ་བ་ལ་རབ་ཏུ་བྱུང་ནས། དེའི་ལས་སུ་བྱ་བ་ནི་གཉིས་ཏེ། འདི་ལྟར་
ཀློག་པ་ཐོས་བསམ་དང་སྤོང་བ་བསམ་གཏན་གྱི་བྱ་བ་གཉིས་སོ། ། དེ་ཡང་
མདོ་སྡེ་རྒྱན་ལས། འདི་ན་དང་པོར་ཐོས་བསམ་ལ་བརྟེན་ནས་ཚུལ་བཞིན་
ཡིད་ལ་བྱེད་པ་འབྱུང་། ། ཚུལ་བཞིན་ཡིད་ལ་བྱེད་པ་ལས་ནི་ཡང་དག་དོན་
རྟོགས་ཡེ་ཤེས་འབྱུང་། ། ཞེས་གསུངས་པ་ལྟར། རྒྱལ་བའི་གསུང་རབ་ཀྱི་
དགོངས་དོན་རྒྱ་མཚོ་ལྟ་བུ་རྣམས་ལ་བཤེས་གཉེན་མཁས་པའི་དེད་དཔོན་ལ་
བརྟེན་ནས་ཐོས་བསམ་གྱིས་སྒྲོ་འདོགས་ལེགས་པར་བཅད་དེ་ཉམས་སུ་ལེན་
བྱའི་འཇུག་ལྡོག་སྤང་བླང་གི་གནས་མཐའ་དག་ཚུལ་བཞིན་ཁོང་དུ་ཆུད་པ་ལ་
ངེས་པར་མདོ་སྔགས་ཀྱི་གཞུང་ལུགས་ལ་སྦྱངས་པ་དཔྱིས་ཕྱིན་པ་མཛད་དགོས་
32



བསྟན་པ་ཡོངས་རྫོགས་ཀྱི་གནད་ལ་གསན་སྦྱོངས་མཛད་ཚུལ།
པ་ཐུགས་ལ་འཁྲུངས་ཏེ་དངོས་སྟོབས་རིགས་པའི་དབང་ཕྱུག་མཁན་ཆེན་བློ་
གྲོས་གྲགས་པའི་ཞལ་སྔ་ནས་ཀྱི་དྲུང་དུ། འབའ་མདའ་འཇམ་དཔལ་དབྱངས་
ཀྱི་སྔོན་མེད་ལེགས་བཤད་ཆེན་པོ་བསྡུས་གྲྭའི་སྤྱི་དོན་རིན་ཆེན་སྒྲོན་མེ་དང་།
ཟུར་དཔྱད་ཉིན་བྱེད་སྣང་བ། དེའི་ལྷན་ཐབས། མཐའ་དཔྱོད་དང་བཅས་
པ་ལ་མཐའ་ཆོད་པ་སྦྱངས་པ་མཛད་པའི་དབུ་ཉེ་བར་ཚུགས་ཏེ་དཀའ་སྤྱད་
སྙིང་རུས་འགྲན་ཟླ་དང་བྲལ་བར་བྱས་ནས་ཐུགས་སྦྱོངས་བླ་ལྷག་ཏུ་མཛད།
དེ་སྐབས་སྐྱབས་མགོན་མ་ཏི་རིན་པོ་ཆེས་གཞོན་ནུ་ཉིད་ལ་གཞི་ལམ་
འབྲས་བུའི་དོན་གྱི་གནས་ཚུལ་ཇི་བཞིན་པ་སེམས་ལ་ལེགས་པར་ཤར་དགོས་ཀྱི་
ཁས་བཤད་ཤེས་པ་ཙམ་ལ་དོན་ཅི་ཡང་མེད་པས། ཐོས་པ་བྱེད་ཚུལ་འདི་དང་
འདི་ལྟ་བུ་གྱིས་ཞེས་སེམས་ལ་ཕན་པའི་ཞལ་ཏ་དང་ལྡོག་ཆ་ངོས་འཛིན་ཤེས་
བྱའི་གནས་ཚུལ་གསལ་བྱེད་ཉི་གཞོན་པད་མོ་རྒྱས་བྱེད་ཅེས་བྱ་བའི་ཚིག་དོན་
ཤིན་ཏུ་གསལ་ཞིང་གོ་སླ་བའི་གཞུང་ཞིག་ཆེད་དུ་བྲིས་ཏེ་བློར་ལེན་དུ་བཅུག
གཞུང་དེའི་མཇུག་ཏུ་ཉིད་ལ་བསྔགས་ཚིག་ཀྱང་འདི་ལྟར། གནས་ཚུལ་གསལ་
བྱེད་རྟ་ལྗང་གཞོན་ནུའི་ཟེར། ། རིག་གནས་གསར་སློབ་བཙུན་ཆུང་ཟུང་གི་
རྒྱུད། ། རྨོངས་པའི་མིག་སྨན་བཞིན་རས་གཞོམ་པ་དང་། ཆབས་ཅིག་བློ་
གྲོས་པད་མོ་རྒྱས་བྱེད་ལགས། ། ཨེ་མ་ཤེས་བྱའི་ཚུལ་ལ་མ་རྨོངས་པ། ། བློ་
གསལ་ཡིན་ལུགས་ཤེས་པའི་རྣམ་དཔྱོད་རྒྱུན། ། ཡང་དག་རིག་ལམ་བཟང་
བོས་མཛེས་འདོད་ན། ། རིག་གཞུང་འདི་ལྟ་བུ་ལ་ཐོག་མར་སློབ། ། དེ་ལྟར་
བླ་མ་རིན་པོ་ཆེས་ཞལ་གདམས་བསླབ་བྱ་དང་
། ཆོས་སྲིད་གཉིས་ཆ་ནས་
བཀའ་དྲིན་ཚད་མེད་པའི་ཐུགས་ཀྱི་ཟེའུ་འབྲུ་བཞིན་གཅེས་པར་བསྐྱངས་ཏེ་
ཚད་མ་མདོ་དང་སྡེ་བདུན་གྱི་རིགས་ལམ་རྣམས་ཕྱོགས་གཅིག་ཏུ་བསྡུས་ཏེ་ཁོལ་
33



རྗེ་ངག་དབང་ཡོན་ཏན་བཟང་བོའི་རྣམ་ཐར།
བུར་བྱུང་བ་བསྡུས་གྲྭའི་སྤྱི་དོན་རིན་ཆེན་སྒྲོན་མེ་ཕལ་ཆེར་ཐུགས་འཛིན་གནང་
བས། ཐུགས་རིག་རྣོ་ཞིང་གསུང་ངག་གལ་ལ་དག་པ་དང་སྤོབས་པ་ཤིན་ཏུ་
ཆེ་བས་གཟུར་གནས་བློ་ལྡན་རྣམས་དགྱེས་ཚོར་དང་མོས་གུས་ཀྱིས་སྤུ་ལོང་གཡོ་
བ་བྱུང་། དེ་སྐབས་སུ་ཚད་མ་དང་། གྲུབ་མཐའ། ས་ལམ་སོགས་ལ་ཞིབ་
གཟིགས་དང་རྩོད་པ་བརྡར་ཤ་ཆོད་པ་གནང་བས་གཡམ་ལ་རྒྱུག་གི་ཁ་བཤད་
མ་ཡིན་པར། ཐར་བ་དང་ཐམས་ཅད་མཁྱེན་པའི་གོ་འཕང་དངོས་པོ་སྟོབས་
ཤུགས་ཀྱི་རིགས་པས་བསྒྲུབ་པ་ལ་གཞན་དྲིང་མི་འཇོག་པའི་མཁྱེན་རབ་ཀྱི་ལུས་
རྩལ་ཡོངས་སུ་རྫོགས།
དེ་སྐབས་གཞོན་ནུ་ཉིད་ནས་འདི་ལྟར་སེམས་ཏེ། བདག་དགེ་བཤེས་
སུ་མིང་བཏགས་པའི་སྡིག་བཤེས་ཤིག་ལ་མ་བརྟེན་པར་ཐེག་པ་ཆེན་པོའི་དགེ་
བའི་བཤེས་གཉེན་གྱི་མཚན་ཉིད་ཡོངས་སུ་རྫོགས་པའི་སྐྱེས་བུ་དམ་པ་འདི་འདྲ་
བསྟེན་རྒྱུ་བྱུང་བ་རང་ཉིད་སྔོན་བསགས་ཀྱི་བསོད་ནམས་མི་དམན་པ་ཞིག་གོ་
སྙམ་ནས། རྗེ་བླ་མ་མཆོག་ལ་རྩལ་ཇི་ཡོད་ཀྱི་ཕྱག་གཡོག་ཞབས་ཕྱི་ཅི་ནུས་ཅི་
ལྕོགས་སུ་བསྒྲུབས་ཞེས་ཕྱིས་སུ་ཡང་ཡང་གསུངས་པ་ཐོས། སྤྲོ་བསངས་ཞིག་
གི་སྐབས་གཙང་སྡེའི་གྲྭ་མང་ནས་བླ་སློབ་གཉིས་ཀ་གདན་དྲངས་ནས་དཀར་
དམར་གྱི་གསོལ་སྟོན་རྒྱས་པ་བསྟར་ཏེ་རྩེ་འཇོའི་དགའ་སྟོན་ལ་རོལ་སྐབས།
རྗེ་བླ་མས་ངེས་དོན་དབུ་མ་གཞན་སྟོང་ཆེན་པོའི་ཚུལ་ལས་བརྩམས་ཏེ་བགྲོ་
གླེང་ཞིག་གྱིས་ཞེས་བཀའ་བྱུང་བས། བདག་ཉིད་ཆེན་པོས། ངེས་གསང་
དབུ་མ་ཆེན་པོའི་ཚུལ་དེ་ཉིད་གོ་བདེ་ཞིང་དོན་གྱི་ཁོག་ཕུབ་པ་ཤིན་ཏུ་འགངས་
ཆེ་བའི་བཤད་པ་རྒྱས་བསྡུས་འཚམ་ལ་གོ་བ་བོགས་ཆོད་དུ་སྟེར་བ། མཁས་པ་
རྣམ་དཔྱོད་ཅན་རྣམས་མགུ་བ་བསྐྱེད་པ་ཞིག་གནང་བས། འདུས་ཚོགས་



བསྟན་པ་ཡོངས་རྫོགས་ཀྱི་གནད་ལ་གསན་སྦྱོངས་མཛད་ཚུལ།
ཐམས་ཅད་ཐུགས་ཤིན་ཏུ་ངོ་མཚར་བ་གྱུར་ཏེ། བློ་ལྡན་ཆོས་ཀྱི་རྗེས་འབྲང་
རྣམས་ངོ་མཚར་བའི་གནས་ལ་ནི་འདི་ལྟ་བུ་ལས་ལྷག་པ་མེད་པར་སྣང་། དེང་
དུས་བསྟན་འཛིན་ཆེན་པོའི་གོ་སར་བཞུགས་པའི་དར་གོས་ཀྱིས་བཏུམས་པའི་
སྐུ་སྐྱེས་གཞོན་ནུ་རྣམས་ནས་ལྡེར་བཟོའི་སྐུ་བརྙན་གྱི་རྣམ་ཐར་བདག་གིས་
བཞེས་པ་དང་བླུན་པོ་ནོར་རྐྱལ་ཁུར་བའི་བསྟན་འཛིན་དུ་ཁས་འཆེ་བ་འགའ་
རེས་ཟང་ཟིང་ནོར་གྱིས་བསྟན་པ་འཛིན་པར་རློམ་འདུག་པ་ནི། རྒྱལ་བ་སྲས་
བཅས་ཀྱིས་སྨད་པའི་གནས་སུ་ཤེས་པར་གྱིས་ཤིག
དགུང་ལོ་བཅུ་བདུན་པ་ཉི་སྒྲོལ་བྱེད་ཅེས་པ་ཤིང་སྤྲེལ་ལོར། སྔ་མའི་
སློབ་གཉེར་གྱི་འཕྲོ་བསྐྱངས་ཏེ་ཚད་མའི་སྐོར་གྱི་གཞུང་མང་བོར་ཞིབ་གཟིགས་
བྱས་པས་རྟོག་གེའི་རིགས་པའི་གསང་ཚིག་ལ་ཤིན་ཏུ་བྱང་བ་བྱུང་། ཡབ་སྲས་
གཉིས་ཀྱིས་ལེགས་པར་བཤད་པའི་འབེལ་གཏམ་ཡུན་རིང་གནང་བས་བློ་གྲོས་
དབྱར་མཚོ་བཞིན་དུ་རྒྱས་པས། མདོ་སྔགས་རིག་གནས་ཀྱི་གཞུང་གང་ལའང་
གཟིགས་ཙམ་ཉིད་ནས་དོན་གྱི་འགང་གཤོག་ཅིང་ཕྲ་ ཞིབ་ཀྱི་དཀའ་གནད་
མཐའ་དག་རྗེན་ཆར་དུ་འཆར་བ་བྱུང་བར་སྣང་། དེ་ནས་རིགས་ཀུན་གྱི་
བདག་ཉིད་སྐྱབས་རྗེ་བླ་མ་རིན་པོ་ཆེ་ངག་དབང་བསྟན་པ་གསལ་བྱེད་མཆོག་
ནས་རྒྱུད་སྡེ་གཞན་དང་བཤད་སྲོལ་མི་འདྲ་བ་གཉིས་མེད་རྒྱུད་ཀྱི་རྒྱལ་བོ་
དཔལ་དུས་ཀྱི་འཁོར་ལོའི་སྨིན་བྱེད་དབང་གི་ཆུ་བོ་མ་ལུས་པ། བདག་ཉིད་
ཆེན་པོའི་གཙོས་སློབ་ཚོགས་བརྒྱ་ཕྲག་གསུམ་ལྷག་ལ་ལེགས་པར་བསྩལ་ཏེ།
ལུས་ཅན་མཐའ་དག་མ་འོངས་དུས་བཞི་ཕྱི་མའི་རྫོགས་ལྡན་གསར་བའི་དགའ་
སྟོན་མངོན་དུ་ཤར་བའི་དུས་སུ། རིགས་ལྡན་དྲག་པོའི་འཁོར་གྱི་ཐོག་མར་
གྱུར་བའི་སྐལ་བ་བཟང་བོར་བསྒྲུབས།



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགུང་གྲངས་བཅུ་དགུ་བ་མི་ཟད་ཅེས་པ་མེ་ཁྱིའི་ལོ་གསར་གྱི་དགའ་
སྟོན་ལ་རོལ་རྗེས། འཛམ་ཐང་གཙང་ཆེན་དགོན་གྱི་ལས་སྣེ་ཆེ་བགྲེས་རྣམས་
ཀྱིས་གཞོན་ནུ་བདག་ཉིད་ཆེན་པོ་འདི་ཉིད་ལྷན་སྐྱེས་ཀྱི་རྣམ་དཔྱོད་ཡངས་ཤིང་
ལྷག་པའི་བསམ་པ་བཟང་བོ་ཅན་ཞིག་ཏུ་ངེས་པས་གཙང་བའི་ཕྱག་མཛོད་ལ་
འདུག་དགོས་ཚུལ་གྱིས་ལབ་གླེང་མང་ནའང་། སྐྱབས་རྗེ་བླ་མ་ངག་དབང་
དཀོན་མཆོག་པས། རྗེ་བློ་གྲོས་གྲགས་པ་དང་མཉམ་དུ་བཞུགས་ན་ལེགས་
ཚུལ་སྨྲས་ནས་ཐབས་ཀྱིས་བཤོལ་བར་མཛད། །
དེ་ནས་བཀའ་དྲིན་འཁོར་ཐབས་དཀའ་བའི་རྗེ་མ་ཏི་ཀིརྟིའི་དྲུང་ནས་
མངོན་པར་རྟོགས་པ་རྒྱན་རྩ་འགྲེལ་དང་བཅས་པའི་དགོངས་དོན་གསལ་བར་
བྱེད་པའི་ཕར་ཕྱིན་ཡུམ་དོན་གསལ་བའི་མེ་ལོང་རྩ་བའི་ཁྲིད་གཞིར་བཟུང་
ཞིང་། དེའི་སྟེང་དུ་བོད་སྔ་ཕྱིའི་ཕར་ཕྱིན་གྱི་ཊིཀ་ཆེན་མང་བོ་གུང་བསྒྲིགས་ཏེ་
ཞིབ་ཁྲིད་མཛད་པས། གཞུང་གི་ཚིག་རིས་ཙམ་མ་ཡིན་པར་བསྟན་བཅོས་ཀྱི་
ལུས་ཡོངས་སུ་རྫོགས་པའི་དོན་གྱི་ཁོག་ལེགས་པར་བསྒྲིགས་ནས་འགངས་
འཆུན་པའི་གོ་བ་རྙེད། གང་གསུངས་ཐམས་ཅད་ལན་རེ་ཁོ་ནས་ཚིག་དོན་
ལྷག་མ་ མེད་ པར་ ཐུགས་ སུ་ ཆུད་ ཅིང་། དཀའ་བའི་གནས་ རྣམས་ ལ་ དྲི་
གཏུགས་ལེགས་པར་མཛད་པས། རྗེ་བླ་མ་ཉིད་ཀྱང་ཐུགས་ཤིན་ཏུ་དགྱེས་ཏེ་
འདི་ལྟར་གསུང་སྣང་སྟེ། བླང་དོར་ཚུལ་ལ་བློ་མིག་ཡོངས་རྒྱས་ནས། ། སྐྱོན་
བྲལ་ཁྲིམས་ཀྱི་ངང་ཚུལ་ལེགས་བཟུང་སྟེ། ། ཡང་དག་ཡོན་ཏན་རབ་ཏུ་
བཟང་བོས་བརྗིད། ། དད་ལྡན་སྐྱེ་དགུའི་མིག་གི་རྒྱན་དུ་འགྱུར། ། བླང་
དོར་གསལ་བའི་བློ་མཆོག་མངའ་བ་དེས། ། རྣམ་མང་ལུང་གི་བསྟན་ལ་ཉེར་
ཞུགས་ནས། ། ཐོས་བསམ་བརྩོན་པའི་ལྟད་མོ་བྱས་པ་ན། ། སྔར་མ་མཐོང་
36



བསྟན་པ་ཡོངས་རྫོགས་ཀྱི་གནད་ལ་གསན་སྦྱོངས་མཛད་ཚུལ།
བའི་དེ་ཉིད་མང་བོ་གཟིགས། ། འདིས་ཀྱང་ཡིད་དགའ་འཕེལ་བའི་གཉེན་
གྱུར་ཏེ། ། ཆོས་ཚུལ་ཟབ་མོའི་དོན་ལ་ངེས་པ་རྙེད། ། རྒྱལ་བའི་གསུང་ལ་
ཡིད་ཆེས་གསར་བ་འཁྲུངས། ། རང་གི་འདུན་མ་གང་ནས་འཆུག་མེད་
སྙམ། ། ཞེས་སོགས་མང་དུ་གསུངས། །
དེས་ན་དམ་པ་འདི་གཉིས་ནི་བསྐལ་བ་དཔག་ཏུ་མེད་པའི་སྔ་རོལ་ནས་
སྙིགས་མའི་དུས་འདིར་རྒྱལ་བའི་དམ་ཆོས་མཐའ་དག་ལེགས་པར་བཟུང་སྟེ།
ངེས་དོན་བསྟན་པའི་སྙིང་བོ་མི་ནུབ་པའི་རྒྱལ་མཚན་འཛིན་པ་ལ་ཐུགས་བསྐྱེད་
སྨོན་ལམ་ཕྱོགས་གཅིག་ཏུ་ཡང་དག་པར་འབྱོར་ཞིང་། སྐུ་ཚེ་སྔ་མ་དག་ཏུ་ཡང་
ལན་གཅིག་མ་ཡིན་པར་ཐེག་པ་བླ་ན་མེད་པའི་དམ་ཚིག་ཡོངས་སུ་དག་པའི་དྲི་
བསུང་རྫོགས་པའི་སྙིང་བོ་ཅན་གྱིས་དམ་ཆོས་པད་མ་དཀར་བོའི་ཕྲེང་རྒྱུད་རིང་
བོས་སྐྱེས་མཆོག་ངང་བའི་དེད་དཔོན་ཟུང་འདི་ཕན་ཚུན་ལུ་གུའི་རྒྱུད་དུ་འབྲེལ་
བ་ཡོངས་སུ་ཆད་པ་མེད་པའི་རྟེན་ཅིང་འབྲེལ་བར་འབྱུང་བའི་མཐུ་ལས་དཔོན་
སློབ་ཤིན་ཏུ་ཐུགས་གཅུགས་པར་གྱུར་ཅེས་ཡོངས་སུ་གྲགས་སོ། །
དགུང་གྲངས་ ཉེར་ གསུམ་ པ་ རྣམ་ འགྱུར་ ཞེས་ པ་ ལྕགས་ སྟག་ལོར།
གཙང་ཆེན་གྱི་རྡོ་རྗེ་སློབ་དཔོན་བརྒྱད་པ་ངག་དབང་དཀོན་མཆོག་བསྟན་པ་
དར་རྒྱས་ཀྱི་ཞལ་སྔ་ནས་ཀྱིས། བདག་ཉིད་ཆེན་པོའི་གཙོས་སློབ་བུ་བརྒྱ་ཕྲག་
ལྷག་ལ་དཔལ་དུས་ཀྱི་འཁོར་ལོའི་དབང་ཆེན་འཇམ་མགོན་བླ་མ་ཏཱ་ར་ནཱ་ཐ་
ནས་བརྒྱུད་པའི་ཕྱག་ལེན་རྣམ་པར་དག་པའི་ངོས་ནས་བསྩལ་བ་རྣམས་ཐུགས་
སྤྲོ་བ་ཆེན་པོའི་སྒོ་ནས་གསན་བཞེས་མཛད། དཔལ་ལྡན་རྒྱལ་བ་ཇོ་ནང་པའི་
ཆོས་འབྱུང་རྒྱལ་བའི་ཆོས་ཚུལ་ཟླ་བའི་སྒྲོན་མེ་ཞེས་པ་འདི་ལོར་རྗེ་བླ་མ་མཆོག་
གིས་བརྩམས་ཏེ་གཞོན་ནུ་བདག་ཉིད་ཆེན་པོས་ཡི་གེ་པའང་བྱས་པར་སྣང་།
37



རྗེ་ངག་དབང་ཡོན་ཏན་བཟང་བོའི་རྣམ་ཐར།
དེ་ནས་དབུ་མ་སྤྱི་དང་ཁྱད་པར་ངེས་དོན་རྒྱ་མཚོ་སོགས་ཀྱི་གཟབ་བཤད་མང་
དུ་ཐོས་པ་ལ་བརྟེན་ནས། དབུ་མའི་སྤྱི་དོན་ཐལ་ཕྲེང་ཟུར་བཀོལ་གྱི་ཡིག་ཆ་
ཀུན་ལ་གཟིགས་རྟོགས་ཞིབ་ཏུ་མཛད་པ་ན་གཞུང་གི་མགོ་མཇུག་ཆ་ཚང་་
ཐུགས་ལ་ལེགས་པར་ངེས་པར་བྱུང་། དེ་ལྟར་དམ་ཆོས་འཚོལ་བ་ལ་རྒྱལ་སྲས་
རྟག་ཏུ་ངུ་དང་མཚུངས་པའི་སྒོ་ནས་གསན་སྦྱངས་རྡོ་རུས་ཐུག་པ་ལྟ་བུར་བྱས་
པས། རྗེ་བླ་མ་མཆོག་གི་ཡིད་ཀྱི་དབང་བོ་ཡང་རྣམ་པར་དཔྱོད་པའི་ལྕགས་
ཀྱུས་དྲངས་ཏེ། ད་ལན་ཆོས་ཀྱི་ཐ་ཚིག་མི་ལྷོད་པའི། ། ལེགས་བཤད་འཚོལ་
ལ་འབད་པ་བཟང་རབ་འདི། ། ཆོས་ཀྱི་ཚུལ་ལ་བློ་མཐུ་མི་རྨོངས་པའི། ། བློ་
གསལ་ཆོས་འཛིན་སྐྱེས་བུའི་སྔ་ལྟས་ལགས། ། སྣ་ཚོགས་བརྩོན་པའི་བྱ་བ་མི་
མང་ཞིང་། །གསུང་མཆོག་ཆོས་ལ་བློ་རྩེ་གཅིག་དྲིལ་འདི། ། བློ་ཕུག་བརྟན་
ལ་ངང་ཚུལ་བཟང་བའི་རྟགས། ། འདི་ཡང་ཆོས་མཐའ་འཁྱོལ་བའི་གཞི་
གཅིག་ཡིན། ། ཞེ་སེམས་ཀུན་ནས་གཏད་སོའི་རྩ་བ་དེ། ། ཡང་དག་ཆོས་ལ་
རེ་བ་ཡོངས་བྱས་ནས། ། ནམ་ཞིག་བསྟན་ལ་ བག་ཆགས་འཇོག་འདོད་
འདི། ། བློ་སྣ་ནང་ལ་འཁོར་བའི་རྟགས་མཚོན་ཙམ། ། དེ་སླད་ཉིད་ལ་ཆོས་
ཀྱི་མཐུ་རྐྱེན་ཞིག ། ད་ལན་ཕྱོགས་ཙམ་ནས་ནི་འགྲིགས་ཡོད་པས། ། དུས་
ཀྱི་དབང་གིས་རྐྱེན་གྱིས་མ་བསྒྱུར་ན། ། ནམ་ཞིག་ཆོས་བློ་ཅན་ཞིག་འོང་བར་
ངེས། ། ཞེས་སོགས་གསུངས། །
དེ་ལྟར་སློབ་བུ་ཉིད་ཀྱི་རྣམ་པར་དཔྱོད་པའི་དྲི་བསུང་གིས་སློབ་དཔོན་
གྱི་ཡིད་ཀྱི་བུང་བ་དབང་མེད་དུ་དྲངས་ཏེ། ཐུགས་དགྱེས་པའི་ཤོ་ལོ་ཀ་འགའ་
ཞིག་སྤེལ་བ་ཡིན་ཡང་དེའི་དངོས་ཤུགས་ཅི་རིགས་ཀྱི་བསྟན་ཚུལ་གྱི་ནང་དུ་
མདོ་སྔགས་ཀྱི་ལམ་གྱི་ལུས་ཡོངས་སུ་རྫོགས་པ་ལ་ཐོས་བསམ་སྒོམ་གསུམ་བྱེད་



བསྟན་པ་ཡོངས་རྫོགས་ཀྱི་གནད་ལ་གསན་སྦྱོངས་མཛད་ཚུལ།
ཚུལ་གྱི་གནས་མཐའ་དག་ཡོངས་སུ་བསྡུས་ཏེ་འདོམས་པར་མཛད་པ་དང་།
ཇི་ལྟར་འདོམས་པའི་དོན་རྣམས་རྗེ་ཉིད་ཀྱིས་ཀྱང་ཐོས་ལོ་དང་གོ་ཡུལ་ཙམ་དུ་
མ་ལུས་པར་དོན་རྣམས་ཐུགས་ཉམས་སུ་བསྟར་བ་འདི་འདྲ་བའི་བླ་སློབ་ཀྱི་
རྣམ་ཐར་ལ་ནི་བསམ་བཞིན་དད་པ་འཕེལ། བརྟགས་ཀྱིན་ངེས་ཤེས་སྐྱེ་བའི་
གནས་དམ་པའོ། །
དགུང་གྲངས་ཉེར་བཞི་བ་བུང་བུ་ཞེས་པ་ལྕགས་ཡོས་ལོར། སྐྱབས་རྗེ་
བླ་མ་དམ་པ་ངག་དབང་དཀོན་མཆོག་དར་རྒྱས་ཀྱི་ཞལ་སྔ་ནས་ཀྱིས་བདག་
ཉིད་ཆེན་པོའི་གཙོས་སློབ་ཚོགས་བགྲང་ལས་འདས་པ་ལ། ས་ལུགས་སྦྱོང་
རྒྱུད་བཅུ་གཉིས། ཇོ་ལུགས་ཀུན་རིག བཅོམ་ལྡན་འདས་རྡོ་རྗེ་མི་འཁྲུགས་
པའི་དབང་སོགས་བཀའ་དྲིན་དུ་བསྩལ། དེ་མཚུངས་སུ་བཤད་སྒྲུབ་དཔུང་
བས་བསྟན་པའི་ཁུར་ཆེན་འདེགས་པའི་སྤོབས་པ་མི་དམན་པ་རྗེ་བླ་མ་རིན་པོ་
ཆེ་མཁས་དབང་བློ་གྲོས་གྲགས་པའི་ཞལ་སྔ་ནས་ཀྱིས། དཔལ་ཆེན་རྡོ་རྗེ་
གཞོན་ནུའི་དབང་ཡོངས་རྫོགས་དང་། དེའི་སྐབས་སུ་སྦྱོར་དངོས་མཇུག་གི་
རིམ་པ་རྣམས་ལ་ཕྱག་ལེན་གང་ཞིབ་ཀྱིས་བརྒྱན་ཏེ་དབང་གི་བཤད་པ་གནད་
འདྲིལ་བའི་མན་ངག་བཅས་མ་བཤད་ཉོག་བཤད་ཀྱི་སྐྱོན་དང་བྲལ་བའི་བཤད་
པ་གཟུར་གནས་མཁས་པ་མགུ་བྱེད་ཀྱི་ལེགས་བཤད་མང་དུ་བསྩལ་བ་རྣམས་
རབ་དགའི་ས་ཐོབ་པ་ལྟ་བུའི་སྤྲོ་དགའི་ངང་ནས་གསན། རྗེ་མ་ཏིའི་ཞལ་
མཇལ་ཙམ་ནས་དད་པ་ཤུགས་དྲག་སྐྱེས་ཤིང་བླ་མ་དམ་པ་འདི་ཉིད་ཀྱི་ཞབས་
པད་བརྟེན་ནས་གསུང་གི་བདུད་རྩི་ཡུན་རིང་དུ་ལོངས་སྤྱོད་རྒྱུ་བྱུང་ན་ཅི་མ་
རུང་སྙམ་དུ་ཡང་ཡང་ཡིད་ལ་སྔ་མོ་ནས་ཤར་བ་བཞིན་ཕྱིས་སུ་རང་གི་འདོད་པ་
ཐོག་ཏུ་ཁེལ་ནས་གཞུང་ལུགས་གང་མང་ལ་བཤད་ཁྲིད་རྒྱ་ཆེར་མནོས་ཏེ་སྐྱོར་



རྗེ་ངག་དབང་ཡོན་ཏན་བཟང་བོའི་རྣམ་ཐར། །
སྦྱངས་དཔེ་བལྟས་ཀྱིས་ཐུགས་བྲེལ་ནས་སོས་དལ་དུ་ཇ་སྦྱོར་གཅིག་གི་ཡུན་
ལའང་འདུག་ཁོམ་མེད་པ་ལྟ་བུའི་ཚོད་དུ་སྣང་། །
ཞི་ལྷག་བསམ་གཟུགས་ཀྱི་གཞུང་ལ་ཞིབ་པར་སྦྱངས་སྐབས་རྗེ་བླ་མ་
མཆོག་གིས་སློབ་བུ་ཉིད་ཀྱི་བློ་འཛིན་གྱི་ཆེད་དུ་ཞི་ལྷག་བསམ་གཟུགས་སོགས་
ཀྱི་རྣམ་བཤད་ཉུང་བསྡུས་བློ་གསལ་ཡིད་ཀྱི་དགའ་སྟོན་ཞེས་པའི་བསྟན་བཅོས་
བརྩམས་ཏེ་སློབ་བུ་ཉིད་ལ་ཆེད་དུ་བརྗོད་པ་ཡང་། འདི་ཡང་སློབ་རིགས་ཆོས་
བློ་ཅན། ། ཉིད་ནས་དོན་གཉེར་བརྩོན་པས་བླངས། ། ཇི་ལྟར་ཡིད་ངོར་
གསལ་བའི་ཚུལ། ། སླར་ཡང་ཟིན་བྲིས་ཚུལ་དུ་ཕབ། ། ཞེས་གསུངས།
དགུང་གྲངས་ཉེར་ལྔ་བ་དགའ་བ་ཞེས་པ་ཆུ་འབྲུག་ལོར། སྐྱབས་རྗེ་
ངག་དབང་དཀོན་མཆོག་དར་རྒྱས་ཀྱི་དྲུང་ནས་སློབ་ཚོགས་བརྒྱ་ལྷག་དང་ལྷན་
དུ་སློབ་མ་རྗེས་འཛིན་གྱི་ཆོ་ག་སྔོན་དུ་བཏང་ཞིང་གསང་འདུས་འཇམ་པའི་རྡོ་
རྗེ་དང་འབྲེལ་བའི་སྟ་གོན་བཅས། པཎ་ཆེན་ཨ་བྷ་ཡཱ་ཀ་རས་རྡོ་རྗེ་རྣལ་འབྱོར་
མས་ལུང་བསྟན་པ་བཞིན་རྒྱུད་སྡེ་རབ་འབྱམས་ཀྱི་དབང་བཀའ་ཞེ་གཉིས་སུ་
བསྡུས་པའི་སྲོལ་གཞིར་བཞག་ལ་པཎྜི་ཏ་འགྲོ་བའི་མེ་ལོང་གིས་ཕྱོགས་བསྒྲིགས་
ཀྲི་ཡ་ས་མུ་ཙྪའི་སྒེར་དབང་གསུམ་བསྣན་པའི་ཕྲེང་ཀྲི་སྦྲགས་པའི་དཀྱིལ་འཁོར་
ཞེ་ལྔའི་དབང་རྩོལ་བ་གསན་པའི་ཟབ་གསང་དམ་ཆོས་བདུད་རྩིས་སྐལ་ལྡན་གྱི་
སློབ་ཚོགས་ མཐའ་ ཡས་ པའི་ཐུགས་གསང་ནོར་བུའི་ ཟ་ མ་ ཏོག་ཡོངས་སུ་
གཏམས་པར་མཛད་དོ། ། འདི་སྐབས་སུ་རང་གཞན་གྱི་གྲུབ་མཐའ་སྤྱི་དང་
བྱེ་བྲག་གི་རྣམ་གཞག་ལ་བརྩོན་པ་ཆུ་བོའི་རྒྱུན་བཞིན་སློབ་གཉེར་མཛད་པའི་
དུས་སུ་གྲུབ་མཐའི་བསྡུས་དོན་རྣམས་བློ་ལ་བྱང་བའི་ཆེད་དུ་ཕྱི་ནང་གྲུབ་
མཐའི་རྣམ་གཞག་གི་བསྡུས་དོན་བློ་གསལ་ཡིད་ཀྱི་རྒྱན་བཟང་ཞེས་བྱ་བ་འདི་
40
=4-
t



བསྟན་པ་ཡོངས་རྫོགས་ཀྱི་གནད་ལ་གསན་སྦྱོངས་མཛད་ཚུལ།
ཉིད་རྗེ་བླ་མ་མཆོག་གིས་ལྗགས་རྩོམ་གནང་སྟེ་མཇུག་ཏུ་གཞོན་ནུ་བདག་ཉིད་
ཆེན་པོ་ལ་བསྔགས་པ་མཛད་པ་ཡང་། ཁྱད་པར་རྒྱལ་བའི་བསྟན་ལ་སྤྲོ་སེམས་
ཅན། ། རབ་བྱུང་གཙང་མར་བརྩོན་ལ་ཉེར་གཞོལ་བའི། ། གྲྭ་བཙུན་གཞོན་
ནུའི་བློ་ངོར་གསལ་བའི་ཆ། ། གང་དག་གིས་ནི་གཞི་རྩ་བགྱིས་པ་ཡིན། ། དེ་
སླད་འདི་ལ་བརྟེན་ནས་གཞུང་ལུགས་ལ། ། སོ་སོར་དཔྱོད་པའི་ཤེས་རབ་
ལེགས་རྒྱས་ནས། ། དྲིན་ཅན་ཆོས་གྲོགས་སེམས་ཀྱི་རྨོངས་བསལ་ཏེ། ། དྲི་
མ་མེད་པའི་བློ་གྲོས་ཡོངས་འཕེལ་ཤོག ། ཅེས་རང་བཞིན་བརྗོད་པའི་སྒོ་ནས་
བསྔགས་པར་མཛད་པ་མ་ཟད་རྣམ་གཉིས་ཐུགས་ཡིད་གཅིག་ཏུ་འདྲེས་པའི་སྒོ་
ནས་རྗེ་བླ་མ་མཆོག་གིས་གཞོན་ནུ་ཉིད་ཐུགས་ཀྱི་ཟེའུ་འབྲུ་བཞིན་གཞན་དང་
མི་འདྲ་བར་གཅེས་པར་བསྐྱངས་པའི་ཐུགས་ཀྱི་ཤར་ཆ་ནང་ནས་བཏོན་པའི་
འབྲས་རྟགས་སུ་གསལ་ལོ། །
དགུང་གྲངས་ཉེར་དྲུག་པ་རྣམ་རྒྱལ་ཞེས་པ་ཤིང་རྟ་ལོར། ཆོས་མངོན་
པ་མཛོད་རྩ་བ་དང་འགྲེལ་བ་སོགས་ལ་ཞིབ་གཟིགས་མཛད་དེ། གྲོགས་སྡེ་
སྣོད་འཛིན་པ་རྣམས་ཀྱི་ཁྲོད་ནས་བརྒལ་བརྟགས་ཀྱིས་གཏན་ལ་ཕབ། མཛོད་
འདུལ་རྣམ་འགྲེལ་གསུམ་རང་རང་གི་རྩ་བའི་སྟེང་དུ་འཕགས་བོད་ཀྱི་འགྲེལ་བ་
མང་བོ་དང་མཐའ་དཔྱོད་སོགས་གུང་བསྒྲིགས་ནས་དཔྱད་པ་ཞིབ་མོ་དང་།
དཀའ་བའི་གནས་ལ་དོགས་གཅོད་མང་དུ་མཛད་དེ། བཀའ་པོད་ཆེན་པོ་
ལྔའི་ཚིག་དོན་མཐའ་དག་ལྷག་མ་མེད་པར་ཐུགས་སུ་ཆུད། སྐྱབས་རྗེ་ངག་
དབང་དཀོན་མཆོག་དར་རྒྱས་ཀྱིས་འཇམ་མགོན་བླ་མ་ཏཱ་ར་ནཱ་ཐའི་དགོངས་པ་
ཇི་ལྟ་བ་བཞིན་དུ་དངོས་སྟོབས་རིགས་པའི་དབང་ཕྱུག་རྗེ་ངག་དབང་ཚོགས་
གཉིས་པའི་ཡིག་ཆའི་སྟེང་ནས་སློབ་མ་རྗེས་འཛིན་གྱི་ཆོ་ག་སྔོན་དུ་བཏང་སྟེ་



རྗེ་ངག་དབང་ཡོན་ཏན་བཟང་བོའི་རྣམ་ཐར།
འགལ་འཁྲུལ་གྱི་ཆ་ཕྲ་མོས་ཀྱང་མ་གོས་པར་ཕྱག་ལེན་རྣམ་པར་དག་པའི་ངོས་
ནས་སྟ་གོན་གཅིག་མཐུས་ཀྱིས་བདེ་མཆོག་རབ་འབྱམས་ཀྱི་དབང་ཆེན་བཅོ་
བརྒྱད་བཀའ་དྲིན་དུ་བསྩལ་བ་རྣམས་ལེགས་པར་གསན་པས་རྡོ་རྗེ་ཐེག་པའི་
ལམ་བཟང་ཡོངས་སུ་གསལ་བར་མཛད་དོ། །
དགུང་གྲངས་ཉེར་བརྒྱད་པ་མྱོས་བྱེད་ཅེས་པ་ཤིང་ལུག་ལོའི་ཆོ་འཕྲུལ་
ཡར་ཚེས་ནས། རྗེ་བླ་མ་ངག་དབང་དཀོན་མཆོག་དར་རྒྱས་ཀྱིས་ཐུགས་བརྩེ་
བ་ཆེན་པོའི་སྒོ་ནས། གཞོན་ནུ་བདག་ཉིད་ཆེན་པོའི་གཙོས། གཙང་བའི་
གཟིམས་ཁང་གི་ཐུན་པ་ཡོངས་ལ་འཇམ་མགོན་བླ་མ་སྒྲོལ་བའི་མགོན་པོའི་
དགོངས་པ་ཇི་ལྟ་བ་བཞིན་ཐམས་ཅད་མཁྱེན་པ་ངག་དབང་ཚོགས་གཉིས་རྒྱ་
མཚོའི་ཡིག་ཆའི་སྟེང་ནས་གཤིན་རྗེ་རབ་འབྱམས་ཀྱི་དབང་བཀའ་རྫོགས་པར་
བཀའ་དྲིན་དུ་བསྩལ་བ་རྣམས་གསན། དེ་མཚུངས་རྗེ་བཙུན་བླ་མ་ངག་
དབང་བློ་གྲོས་གྲགས་པའི་ཞལ་སྔ་ནས་ཀྱིས་གཞོན་ནུ་ཉིད་ཀྱི་ཡིད་ཀྱི་ཉེས་སྒོ་
ལེགས་པར་བསྡམ་པའི་ཆེད་དུ་ཁྲོ་བ་འགོག་བྱེད་ཀྱི་ཐབས་ཚུལ་གདུག་སེམས་
གདུང་བ་འཕྲོག་པའི་བདུད་རྩིའི་ཟེགས་མ་ ཞེས་ པའི་ གཞུང་ ཞིག་ཆེད་དུ་
བརྩམས་པའི་ནང་དུ་ཉིད་ལ་འདི་ལྟར། རྣམ་པ་ཀུན་ནས་ཕན་དང་བདེ་བའི་
བློ། ། བསོད་ནམས་རྣམ་དཀར་དགེ་བ་རྒྱ་མཚོའི་གཞི། ། མཚན་བཟང་ཞི་
བའི་སྤྱོད་ཀུན་འབྱུང་བའི་སྒོ། ། གཞན་གནོད་བཟོད་པའི་བློ་འདི་ཨེ་མ་
རྨད། ། ཆོས་ཚུལ་འདི་ཉིད་ཇི་བཞིན་བསྒོམ་པ་ལ། ། ཐོག་མར་མི་མཐུན་
ཕྱོགས་ཀྱི་ཉེས་དམིགས་དང་། ། དེ་ཀུན་ལེགས་པར་སྤངས་པའི་ཕན་ཡོན་
དང༌། ། ཇི་ལྟར་སྤོང་བའི་ཚུལ་གྱི་ཡིན་ལུགས་རྣམས། ། སྙིང་ནས་བརྩེ་བའི་
ཐ་ཚིག་མི་ལྷོད་པའི། ། མཆེད་པོའི་ཐུགས་བཟང་ག་དར་བྱ་བའི་ཆེད། །



བསྟན་པ་ཡོངས་རྫོགས་ཀྱི་གནད་ལ་གསན་སྦྱོངས་མཛད་ཚུལ།
ཚིགས་སུ་བཅད་པའི་གླུ་རུ་བསྡེབས་ལགས་ན། ། ཚིག་དོན་ལེགས་པར་ཉོན་
ལ་ཡིད་ཀྱིས་ཟུངས། ། ཞེས་སོགས་མང་དུ་གསུངས་ཏེ། རང་གི་ཉེ་ཆར་དུ་
རྒྱུན་གྱི་གནས་ཤིང་རིང་ནས་དྲིན་གྱིས་བསྐྱངས་པའི་བརྩེ་ཟླ་མཆོག་ཏུ་གྱུར་བ་
གང་གི་ཆེད་དུ་དྲི་མ་མེད་པའི་ལེགས་བཤད་མང་དུ་བརྡོལ་བ་ཡིན་ཚུལ་གསུང་
བའི་བབ་ལ་བརྟགས་ན། རྒྱལ་བའི་གསུང་རབ་མ་ལུས་པའི་གདམས་ངག་
རྣམས་ཉམས་ལེན་གྱི་གནད་དུ་འཁྱེར་ཚུལ་ལ་བསྡུས་ཏེ་བཀའ་རྩོམ་མང་བོ་སྤེལ་
བཞིན་ཕའི་གཅེས་ནོར་བུ་ལ་འབོགས་པ་བཞིན་དུ་བརྩེ་སེམས་ཀྱིས་ལེགས་པར་
བསྩལ་བས་ཐུགས་ཀྱི་བུམ་བཟང་ལེགས་བཤད་བདུད་རྩིས་ཡོངས་སུ་གཏམས།
ཇི་ལྟར་གསན་པའི་དོན་རྣམས་ཀྱང་མ་བསྙེལ་བར་ཐུགས་ལ་བཅིངས་བས་བློ་
གྲོས་དབྱར་མཚོ་བཞིན་དུ་རྒྱས་པས་མདོ་སྔགས་རིག་གནས་ཀྱི་གཞུང་གང་
ལའང་གཟིགས་པ་ཙམ་ཉིད་ནས་དོན་གྱི་འགང་གཤོག་ཅིང་ཕྲ་ཞིབ་ཀྱི་དཀའ་
གནད་མཐའ་དག་རྗེན་ཆར་དུ་འཆར་བ་བྱུང་བ་ཡིན་གྱི་དེང་དུས་ཆོས་ཇི་ཙམ་
ཉན་ཡང་བློ་བསྐྱེད་ཏིལ་འབྲུ་ཙམ་ཡང་མེད་པའི་སྣོད་ཞབས་རྡོལ་ལྟ་བུ་རྣམས་
དང་གཏན་མི་འདྲ་བར་སྣང་ངོ་། །
དགུང་གྲངས་ཉེར་དགུ་བ་གདོང་ངན་ཞེས་པ་མེ་སྤྲེལ་ལོ་གསར་གྱི་
དགའ་སྟོན་བཏང་། དེ་རྗེས་སྐྱབས་རྗེ་ངག་དབང་དཀོན་མཆོག་དར་རྒྱས་ཀྱི་
དྲུང་ནས། རྒྱུད་སྡེ་གཞན་དང་བཤད་སྲོལ་མི་འདྲ་བའི་གཉིས་མེད་རྒྱུད་ཀྱི་
རྒྱལ་བོ་དཔལ་དུས་ཀྱི་འཁོར་ལོའི་དབང་ཆེན་དང་། ནི་གུའི་བཀའ་ཕྱི་ནང་གི་
དབང་བཀའ་ཡོངས་རྫོགས་དང་། ཕུར་བའི་དབང་སོགས་མང་དུ་མནོས་ཏེ་
སྐུ་བཞིའི་ས་བོན་ཐེབས་ངེས་སུ་མཛད། དེ་ནི་ཇི་སྐད་དུ། བླ་མ་རྣམས་ཀྱི་
ཐུགས་བཅུད་འཐུང་། ། ལུང་དང་རྗེས་སུ་གནང་བ་ཡིས། ། སྣོད་ཀྱི་ཁྱད་



རྗེ་ངག་དབང་ཡོན་ཏན་བཟང་བོའི་རྣམ་ཐར།
པར་དུ་མ་སྒྲུབ། ། དབང་གིས་སྨིན་ཅིང་ཁྲིད་ཀྱིས་གྲོལ། ། འདི་དག་དམ་
པའི་སྤྱོད་དང་མཛའ། ། ཞེས་གང་གསུངས་པ་ལྟར་གྱུར། དཔལ་དུས་ཀྱི་
འཁོར་ལོའི་བསྐྱེད་རྫོགས་ཀྱི་སྤྱི་དོན་ཆེན་པོ་གཉིས་ཀྱི་གཙོས་སྔགས་གཞུང་སྤྱི་ལ་
གཟིགས་རྟོགས་མཛད་ཅིང་ཡོངས་འཛིན་པཎྜི་ཏ་ཆེན་མོས་དཔེ་ཁྲིད་བརྒྱུད་
མར་ གནང་བ་ལ་ བརྟེན་ནས་ གཞུང་ སྤྱིའི་ཁོག་ ཕུབས་ པའི་ གཟབ་ བཤད།
དཀའ་བའི་གནས་ལ་དམིགས་ཀྱིས་བསལ་བའི་དོགས་གཅོད། ལག་ལེན་གྱི་
རིགས་ལ་མཐོང་བ་བརྒྱུད་པའི་ཞིབ་ཁྲིད་བཅས་སྦྱངས་ཏེ། གསང་ཆེན་རྒྱུད་
སྡེ་རྒྱ་མཚོའི་གནད་ལ་མཁྱེན་པའི་ཀློང་བརྡོལ་བ་ཡིན་ནོ། ། འཇམ་དབྱངས་
བླ་མ་ཐུབ་བསྟན་དགེ་ལེགས་རྒྱ་མཚོའི་སྦྱོར་དྲུག་སྤྱི་དོན་དུ་རང་གཞན་གྱི་ལྟ་
བའི་ཤན་འབྱེད་སྐབས་སློབ་བུ་ཉིད་ལ་འདི་ལྟར་ངོ་སྤྲོད་པར་སྣང་སྟེ།
རང་ལུགས་ཀྱི་ལྟ་བ་ནི། རང་སེམས་གསལ་བའི་རང་མདངས་ལ་འགྲོ་
རྒོད་ཕྲ་རགས་བྱིང་བ་ཕྲ་རགས་ཀྱི་བློས་བྱས་རགས་པ་རྣམས་དང་རང་སེམས་
ཀྱི་ངོ་བོ་ལ་གཏད་པ་མྱོང་བ་གནས་པ་ལ་ཆེད་དུ་རྩོལ་བ་ལ་སོགས་པའི་བློས་བྱས་
ཕྲ་བ་མཐའ་དག་དང་བྲལ་བའི་མ་བཅོས་རང་བབས་ཁོ་ནར་གནས་པའི་འོད་
གསལ་རང་བྱུང་མི་རྟོག་པའི་འཛིན་མེད་གཏད་མེད་ཀྱི་ཡེ་ཤེས་འདི་ཀ་སྐལ་
དམན་བློ་ཆུང་དག་གི་ཡིད་ངོར་ཤོང་དཀའ་ཞིང་ཀུན་རྫོབ་སྒྲ་རྟོག་གིས་བརྗོད་
བྱའི་ཡུལ་ལས་འདས་པ་ཞིག་ཡིན་པ་དང་། ཕྱག་ཆེན་པའི་ལྟ་བ་ནི། གཟུང་
འཛིན་གྱི་སྤྲོས་པ་མཐའ་དག་ཉེ་བར་ཞི་བའི་མ་བཅོས་རིག་ཙམ་ས་ལེ་བའི་ཡེ་
ཤེས་ཞིག་ཡིན་པ་དང་། རྫོགས་ཆེན་པའི་ལྟ་བ་ནི། འོད་གསལ་ཀ་དག་རང་
བྱུང་གི་ཡེ་ཤེས་ཡིད་བྱེད་མཚན་མས་མ་བསླད་པའི་དབྱིངས་རིག་གཉིས་མེད་ཀྱི་
རིག་གདངས་ནམ་ཡང་མི་འགྱུར་བའི་ཡེ་གཞི་ཆོས་ཉིད་ཀྱི་དགོངས་པ་ཁྱབ་
44



བསྟན་པ་ཡོངས་རྫོགས་ཀྱི་གནད་ལ་གསན་སྦྱོངས་མཛད་ཚུལ།
བརྡལ་ཀློང་ཡངས་ཆེན་པོ་ཡེ་གྲོལ་གཉུག་མ་ལྷན་ཅིག་སྐྱེས་པའི་ཡེ་ཤེས་ཞིག་
ཡིན་པར་ལུང་རིགས་རྣམ་པར་དག་པའི་སྒོ་ནས་མཛུབ་ཚུགས་སུ་ངོ་སྤྲད་པས་
ལྟ་བའི་གནད་ལ་གཞན་དྲིང་མི་འཇོག་པའི་མཁྱེན་དཔྱོད་དབྱར་མཚོ་ལྟར་
འཕེལ། །
དགུང་གྲངས་སུམ་ཅུ་བ་གསེར་འཕྱང་ཞེས་པ་མེ་བྱ་ལོར། རྗེ་ཏཱ་ར་ནཱ་
ཐའི་ལམ་རིམ་གྱི་རྣམ་བཤད་རྒྱས་འགྲེལ་ཡིད་ཀྱི་མུན་སེལ་ལ་འཛིན་སྐྱོར་དཔེ་
བལྟས་སོགས་ལ་ཆིག་དྲིལ་ཏུ་འབད་པར་མཛད། དེ་སྐབས་ཡོངས་འཛིན་བླ་
མ་རིན་པོ་ཆེས་ཀྱང་གོ་བ་བསྐྱེད་པའི་ཡན་ལག་ཏུ་སྔོན་འགྲོའི་བཤད་པ་ལུང་
རིགས་ཀྱིས་བརྒྱན་ཅིང་མཐའ་ཆོད་པའི་རྒྱས་པ་དང་། དངོས་གཞི་ལ་འབའ་
མདའ་འཇམ་དཔལ་དབྱངས་ཀྱི་རྒྱས་འགྲེལ་ཡིད་ཀྱི་མུན་སེལ་གྱི་སྟེང་ནས་ཁྲིད་
དམིགས་བློ་ལ་འཆར་བདེ་ཞིང་ཡིད་འཁུལ་ཆེ་བ་དང་། མཇུག་ཏུ་བསྡུས་དོན་
ལྟ་བུའི་བཤད་པ་རྣམས་ཀྱི་འགག་དོན་མདོར་དྲིལ་བ་དང་བཅས་གསུང་གནང་
མཛད་པ་དང་། གྲོགས་ སྡེ་སྣོད་འཛིན་པ་རྣམས་དང་ལྷན་ ཅིག་ ཏུ་དོགས་
གཅོད་སོགས་ཆོས་ཀྱི་བྱ་བས་ཉིན་མཚན་ཁོར་ཡུག་ཏུ་འདའ་བ་མ་ཟད། ཆོས་
ཉན་གྱི་རིང་ལ་ཤེས་རྒྱུད་མ་རུང་བ་དེ་འཇམ་ཉལ་གྱིས་འགྲོ་ཞིང་ཚེ་འདིའི་
མངོན་ཞེན་ལས་བློ་ལོག་སྟེ་ཆོས་ལ་འདུན་པ་དོན་གཉེར་ངང་གིས་བྱུང་སྣང་
ངོ༌། །
སྐྱེས་བུ་གསུམ་གྱི་ལམ་གྱི་བསྡུས་དོན་ཆོས་ཉམས་ལེན་གྱི་ཚུལ་ལམ་
གསུམ་སྙིང་བོ་ཞེས་བྱ་བའི་བསྟན་བཅོས་ཤིག་རྗེ་བླ་མ་མཆོག་གིས་ཆེད་དུ་
བརྩམས་ཏེ། སློབ་བུ་ཉིད་ཀྱི་བློ་ལ་བྱང་བར་མཛད། ལམ་རིམ་གྱི་དཔེ་ཁྲིད་
གྲུབ་པའི་མཇུག་ཏུ་སྦྱོར་བ་དང་དངོས་གཞི་གཉིས་ཀྱི་རིམ་པས་སེམས་བསྐྱེད་ཆོ་



རྗེ་ངག་དབང་ཡོན་ཏན་བཟང་བོའི་རྣམ་ཐར།
ག་ལམ་རིམ་རྒྱས་འགྲེལ་ཡིད་ཀྱི་མུན་སེལ་ལས་བྱུང་བ་བཞིན་གནང་ནས་བྱང༌
ཆུབ་སེམས་སྡོམ་བསྩལ་བ་མནོས་ཏེ་བྱང་སེམས་ཡོན་ཏན་རིན་ཆེན་ཞེས་མཚན་
གསོལ། བྱང་ཆུབ་སེམས་ཀྱི་ཕན་ཡོན་རྒྱས་པར་བཀའ་བསྩལ་བས་འདི་ལྟ་
བུའི་སྐལ་བ་བཟང་བོ་ཉམས་སུ་མྱོང་ངོ་སྙམ་པའི་སྤྲོ་དགའ་ཚད་ལས་འདས་པ་
བྱུང་། སྐྱེ་བ་འདི་དང་གཞན་དུ་སེམས་བསྐྱེད་ མི་ ཉམས་ པའི་ རྒྱུ་བརྒྱད་
གསུངས་པ་རྣམས་ཅུང་ཟད་ཀྱང་མ་ཉམས་པར་ཕྱག་ལེན་དུ་འདེབས་པར་
མཛད་དོ། །
ཟླ་བཅུ་གཉིས་པའི་ཡར་ཚེས་ལ་ཉིད་ཀྱིས་རྒྱུ་རྐྱེན་སྦྱར་ཏེ་གཙང་བའི་
གཟིམས་ཁང་དུ་ཐུབ་པའི་དབང་བོའི་སྐྱེས་རབས་དཔག་བསམ་འཁྲི་ཤིང་གི་
ཞལ་ཐང་མཐའ་ ཤན་དང་བཅས་པ་ལེགས་འགྲུབ་བྱུང་ སྟེ་ཡེ་ཤེས་པ་རྟེན་
བཞུགས་ཀྱི་བཀྲ་ ཤིས་ པའི་ མེ་ཏོག་འཐོར་བཞིན་བྱིན་རླབས་ཀྱི་གཏེར་དུ་
བསྒྲུབས།
སྨྲས་པ།
རྒྱལ་བསྟན་དྲི་མེད་རྒྱས་པའི་པད་ཚལ་དུ། །
ལུང་རིགས་སྦྲང་རྩིའི་བཅུད་ཀྱིས་མྱོས་པའི་མགྲིན། །
ལེགས་བཤད་སྙན་པའི་དབྱངས་ཀྱི་རླབས་འཁྱིལ་བ། །
ངེས་དོན་ཆོས་ཀྱི་རྒྱལ་བོ་ཁྱོད་མིན་སུ། །
ཁྱོད་ཐུགས་གསེར་ལྡན་འཛིན་མའི་དོ་ར་རུ། །
བསླབ་གསུམ་རྐང་འཐུང་རྒྱས་པའི་དྲི་བསུང་ཅན། །
ཐོས་བསམ་འབྲས་བུ་དུད་པའི་ངོ་མཚར་ལ། །
46



བསྟན་པ་ཡོངས་རྫོགས་ཀྱི་གནད་ལ་གསན་སྦྱོངས་མཛད་ཚུལ།
འཇམ་དཔལ་དབྱངས་ཀྱང་དགྱེས་པའི་འཛུམ་དཀར་དགོད། །
རྣམ་དག་ངག་རིག་སྨྲ་ལ་དབང་འབྱོར་ཞིང་། །
རྣམ་མང་གཞུང་ལ་འཇིགས་མེད་སྤོབས་པ་མཐོ། །
རྣམ་དག་བསྟན་ལ་ཐོས་བསམ་མི་དམན་པ། །
ཉམས་རྟོགས་ཡོན་ཏན་རྒྱ་མཚོ་འཕྱུར་འདི་མཚར། །
རྒྱ་བོད་མཁས་པའི་གཞུང་གི་དཀའ་གནས་ལ། །
ཡང་ཡང་འབད་པས་ངལ་བ་མང་བསྟེན་ནས། །
ལུང་རིགས་ང་རོ་གཟེངས་སུ་མཐོ་བ་ཡིས། །
ཕྱིར་ཕྱིར་རྨོངས་པའི་དྲ་བ་དབྱིངས་སུ་ཡལ། །
མཁས་གྲུབ་དབང་ཕྱུག་མ་ཏི་ཀིརྟི་རྗེ། །
བསམ་སྦྱོར་དག་པས་ཚུལ་བཞིན་བསྟེན་པའི་མཐུས། །
ཐུབ་དབང་བསྟན་པའི་སྤྱི་ནོར་དབུ་སྔགས་ཟུང་། །
ཁྱོད་ཐུགས་དྲི་མེད་ཀློང་དུ་ཐིམ་འདི་མཚར། །
གང་ཞིག་བརྩོན་པ་མི་དམན་ཉིན་བཞིན་དུ། །
མདོ་སྔགས་ཟུང་འབྲེལ་མཁས་པའི་ལམ་པོ་ཆེར། །
བགྲོད་པའི་དགེ་ལེགས་རིན་ཐང་གཞལ་དཀའི་ཟོང་། །
འདྲེན་པའི་དེད་དཔོན་ཆེན་པོ་ཁྱོད་མིན་སུ། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
བསྟན་པ་ཡོངས་རྫོགས་ཀྱི་གནད་ལ་གསན་སྦྱངས་མཛད་པའི་ཚུལ་གྱི་སརྒ་སྟེ་
བཞི་བའོ།། །།



ལྔ་བ། དུས་འགྱུར་ཆེན་པོའི་འོག་ནས་གཞུང་ལུགས་
ཆེན་མོ་རྣམ་ཐོས་བསམ་གྱིས་གཏན་ལ་ཕབ་ཅིང་། །
མ་ཏི་ཀིརྟིའི་ཞབས་པད་ཉེ་བར་
བསྟེན་པའི་ཚུལ།
དྲི་མེད་ལུང་རིགས་གདམས་པའི་བདུད་རྩི་ཡིས། །
འཕྲལ་ཡུན་དགེ་ལེགས་སྦྱིན་པའི་གཉེན་གཅིག་པུ། །
མཚུངས་མེད་རྗེ་བཙུན་བླ་མ་ཡིད་བཞིན་ནོར། །
མ་བཅོས་དད་པའི་མེ་ཏོག་ཁྱེད་ལ་ཕྱོགས། །
དགུང་གྲངས་སོ་གཅིག་པ་རྣམ་འཕྱང་ཞེས་པ་ས་ཁྱི ( ༡༩༥༨)ལོར།
གངས་ཅན་བོད་ཀྱི་ལྗོངས་སུ་བཅོས་བསྒྱུར་ཞེས་པ་ཞིག་བྱུང་ཞིང་། འཛི་ཡུལ་
སྟོད་སྨད་ཐམས་ཅད་དུ་ཡུལ་མི་རྣམས་རེ་ཞིག་རྨོངས་ནས་འདྲོག་ཟིང་ཧ་ཅང་
ཆེ་བས་ཁོང་ཉིད་ཀྱི་བཀའ་དྲིན་ཅན་གྱི་བླ་མ་རྗེ་མ་ཏི་ཀིརྟི་སོགས་དཔོན་གཡོག་
རྣམས་བྲོས་བཤོལ་གྱི་ཚུལ་དུ་ཀོ་ཁོག་ཅེས་པའི་སྦས་ལུང་ཞིག་ ཏུ་ཤིན་ཏུ་འོ་
བརྒྱལ་བར་བཞུགས། ། དེ་སྐབས་བདག་ཉིད་ཆེན་པོ་དང་ཕུར་རྩ་སྐལ་བ་
གཉིས་སྦས་པའི་ཚུལ་གྱི་རང་ཡུལ་དུ་གསོལ་ཆས་ལེན་དུ་སོང་བའི་ལམ་བར་
ནས་དམག་ཚོགས་དང་འཕྲོད་ནས་ཅི་བྱ་གཏོལ་མེད་ལ་ཐུག་སྐབས། ཕུར་རྩ་
སྐལ་བ་ནས་རང་རེ་གཉིས་ལ་མེ་མདའ་ཕུལ་དུ་བྱུང་བ་བདོག་པས་དྲག་པོ་



རྗེ་ངག་དབང་ཡོན་ཏན་བཟང་བོའི་རྣམ་ཐར།
གཡུལ་གྱི་ ལས་ ལ་ ཞུགས་ན་ཆོག་ པས་ ཐུགས་ བདེ་ བར་ གྱིས་ ཞེས་ ཞུས་ཚེ།
བདག་ཉིད་ཆེན་པོས་ཁོ་བོའི་བཀའ་དྲིན་ཅན་གྱི་བླ་མ་རྗེ་མ་ཏི་རིན་པོ་ཆེའི་ཆེད་
དུ་བྱ་བ་གང་ཞིག་ལ་འཇུག་དགོས་ཀྱང་ཚམ་ཚོམ་མེད་ནའང་། སྤྱིར་བདག་ནི་
སྟོན་པ་ཐུགས་རྗེ་ཅན་གྱི་རྗེས་སུ་འཇུག་པའི་ཤཱཀྱའི་དགེ་སྦྱོང་ཞིག་ཡིན་ཙ་ན།
བདག་གི་སྲོག་ལ་ཐུག་ཀྱང་གཡུལ་གྱི་ལས་ལ་ཞུགས་པ་གཏན་ནས་མི་སྤོབས་
གསུང་ནས་ཕྱག་གཉིས་མཉམ་བཞག་བྱས་ཤིང་མིག་བཙུམས་ཏེ། ཞལ་ནས་
ཤུབ་བུ་གསུང་བཞིན་ ཐུགས་བྱམས་པའི་ཏིང་ངེ་འཛིན་ལ་དལ་གཅིག་ལ་
བཞུགས་ཚེ་གློ་བུར་དུ་སྨུགས་སྤྲིན་མུན་པ་འཐིབས་པ་ལྟ་བུ་བྱུང་བས་ཁོང་
གཉིས་འབྲོ་སའི་ཡུལ་རྙེད་དེ་ཉམས་ཉེས་པར་མ་གྱུར་ཏོ། ། དེ་ནི་སྔོན་བྱང་
ཆུབ་སེམས་དཔའ་བྱམས་པའི་ཏིང་ངེ་འཛིན་ལ་མཉམ་པར་བཞག་པས་འབྱུང་
བོ་རྣམས་ཀྱིས་མཚོན་ཆ་འཕངས་པ་དག་ནི་ཨུཏྤལ་དང་པདྨ་ལ་སོགས་པར་གྱུར།
རྡོ་ཆར་ཕབ་པ་ནི་གནས་གཙང་མའི་ལྷ་རྣམས་ཀྱི་བསྒྲིབས་པར་གསུངས་པ་དང་
ཚུལ་མཚུངས་སོ། །
དེས་ན་ཇི་སྐད་དུ། མདའ་མཚོན་གོ་ཆ་མ་བཟུང་བར། ། རང་ཉིད་
གཅིག་པུས་བྱེ་བའི་བདུད། ། མ་ལུས་ཕམ་མཛད་གཡུལ་གྱི་ལས། ། ཁྱོད་
ལས་གཞན་པ་སུ་ཡིས་ཤེས། ། དེ་ལྟར་ཁྱོད་ཀྱི་བྱམས་པའི་མེས། ། འདོད་
ལྷའི་སྙིང་ནི་རབ་གདུངས་ཀྱང་། ། བརྩེ་བའི་གཏེར་ཁྱོད་ལུས་ཅན་ལ། །
རིས་སུ་ཆད་པར་གྱུར་བ་མེད། ། ཅེས་གང་གསུངས་པ་ལྟར་གྱུར། ཡང་ལན་
གཅིག་སར་འགོལ་བོར་རྗེ་ཉིད་ཤིང་དྲུང་ཞིག་ཏུ་བཞུགས་ཡོད་སྐབས། གང་
ལས་བྱུང་བ་མ་ངེས་པའི་སྒྲ་ཆེན་ཞིག་གྲགས་པས་ས་གཞི་ཡང་འདར་ཞིང་
གཡོས། དེ་ནི་གནས་འདི་ནས་གཞན་དུ་སོང་ན་ཉམས་ཉེས་པའི་རྟགས་ཤིག་
50



དུས་འགྱུར་གྱི་འོག་ནས་ཐོས་བསམ་བྱས་ཤིང་མ་ཏི་ཀིརྟིའི་ཞབས་པད་བསྟེན་པ།
ཡིན་ནམ་སྙམ་ཏེ། དལ་གཅིག་བཞུགས་པའི་དེ་མ་ཐག་ནས་རྗེ་ཉིད་ཀྱི་རྒྱབ་
ལོགས་ནས་དམག་ཕྲེང་དུ་སྒྲིག་བཞིན་འཇིགས་རྔམ་དང་བཅས་ཏེ་སོང་ནའང་
ཉམས་ཉེས་ཅུང་ཟད་ཀྱང་མ་བྱུང་། དེ་ནི་མཐུ་ལྡན་ཆོས་སྐྱོང་ཆེན་པོ་ཞིག་གི་
གྲོགས་བྱས་པ་ཡིན་པར་སྣང་། བདག་ཉིད་ཆེན་པོས་འདི་སྙམ་སྟེ། རང་གི་
ཚེ་ཡི་འདུ་བྱེད་གཏོང་བ་ནི་སླ་ཡི། བཀའ་དྲིན་གསུམ་ལྡན་གྱི་བླ་མ་འདོར་བ་
ནི་གནས་མ་ཡིན་ནོ་སྙམ་ནས་གཅིག་ཏུ་བླ་མའི་ཞབས་ཕྱི་ལ་བརྩོན་པར་བྱེད་པ་
དང་། སྐུའི་རིམ་གྲོ་བ་བགྱི་བཞིན་ཡོད་པའི་སྐབས་ཤིག་ཏུ། བྲོས་བྱོལ་བ་མི་
བརྒྱ་ཕྲག་ལྷག་དང་ལྷན་ཅིག་ཏུ་གནས་པ་ན། ཕྱོགས་དང་ཕྱོགས་ནས་དམག་
ཚོགས་ལྷགས་ཏེ་ཉེ་ བར་ བཅར་བ་ན་མགོ་རྨོངས་བྱོལ་ བའི་ཚོགས་རྣམས་
འཇིགས་ཤིང་རྟབ་རྟབ་པོར་གྱུར་བའི་སྐབས། བདག་ཉིད་ཆེན་པོས་འཁོར་བ་
ནི་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་ཅན། ལས་ཀྱི་སྒྲིབ་པ་ནི་སྦྱང་
དཀའ། ཟློག་ཏུ་མེད་པ་ཡིན་པས་འདི་ལྟ་བུའང་སྔོན་གྱི་ལས་ཀྱི་རྣམ་པར་སྨིན་
པའི་མཐུ་ཡིན་སྙམ་དུ་སེམས་ཤིང་ཁྱད་པར་མི་འདི་དག་གི་སྲོག་སྐྱོབ་པའི་ཕྱིར་
དུ་ལག་ན་དབྱུག་པའི་འཁར་བའི་རྩེར་དར་ཞིག་བཏགས་ནས་ཕྱར་བཞིན་ཞི་
བས་འཆིང་གྲོལ་བྱེད་པའི་རེ་འདུན་ཞུས་པས། དེ་ལུགས་བཞིན་འཇིགས་པ་
ལས་གྲོལ་ཏེ་ཐམས་ཅད་ཀྱི་ཡིད་ལ་རབ་དགའི་ས་ཐོབ་པ་ལྟ་བུའི་དགའ་སྤྲོ་
དབྱར་གྱི་ལང་ཚོ་ལ་འགྲན་པ་བྱུང་། བྲོས་བཤོལ་བ་རྣམས་དེད་ཡོང་བའི་ལམ་
བར་དུ་ལམ་རྩུབ་འཕྲེང་དོག་མོ་བརྒྱུད་དགོས་པས་ཁོང་གི་བཀའ་དྲིན་གསུམ་
ལྡན་གྱི་བླ་མ་རིན་པོ་ཆེའི་ཞབས་རྐང་བསྙུང་བས་སླེབས་དཀའ་བ་བྱུང་ཚེ་
བདག་ཉིད་ཆེན་པོའི་ཐབས་མཁས་ལ་བརྟེན་ནས། ལམ་བར་ནས་རྒྱུ་ལྷ་སང་
ཟེར་བའི་ཁྱིམ་ཚང་ཞིག་གིས་བཞོན་པ་རྟ་མཆོག་བཟང་བོ་ཞིག་ཕུལ་བ་དེ་ཉིད་



རྗེ་ངག་དབང་ཡོན་ཏན་བཟང་བོའི་རྣམ་ཐར།
བཅིབས་ཏེ་ཉེ་ཞོ་མེད་པར་ན་མདའི་དམག་སྒར་དུ་སླེབས། དེའི་རྗེས་མ་ཉེས་
ཁ་གཡོགས་ཀྱིས་བླ་མ་ཡབ་སྲས་སོགས་ཁྲི་མོན་དུ་བཅུག །
དགུང་གྲངས་སོ་གཉིས་པ་སྒྱུར་བྱེད་ཅེས་པ་ས་ཕག་ལོར། བླ་མ་ཡབ་
སྲས་གཉིས་ཁྲི་མོན་དུ་བཞུགས་ཏེ་བཟོད་གླགས་བྲལ་བའི་སྐུ་ངལ་ཚད་མེད་
མྱངས་ནའང་གཞན་འགྲོ་བའི་དོན་ལ་སྙིང་སྟོབས་དང་དམ་བཅའ་བརྟན་པོ་
སྐད་ཅིག་ཀྱང་མི་གཡོ་བ་ནི་སྐྱེས་བུ་དམ་པའི་ངང་ཚུལ་ཡིན་པས་རྐྱེན་དེ་ཙམ་
ཞིག་གིས་ཇི་ལྟར་རྒུད་ནུས། བཀའ་གདམས་གོང་མའི་རྣམ་ཐར་བཞིན་སྡུག་
བསྔལ་ལམ་ཁྱེར་གྱི་སྒོ་ནས་ཐུགས་དགའ་སྤྲོས་ཁེངས་བཞིན་ནང་རིམ་གཉིས་ཀྱི་
རྣལ་འབྱོར་ལ་གཅིག་ཏུ་བརྩོན་པ་ནི། དགེ་བཤེས་ཁ་རག་པས། རྐྱེན་ངན་
དགེ་བའི་བཤེས་གཉེན་ཡིན། ། བར་ཆད་དགེ་སྦྱོར་སྐུལ་མ་ཡིན། ། སྡུག་
བསྔལ་སྡིག་པའི་ཕྱགས་མ་ཡིན། ། སེམས་མི་དགའ་བྱུར་དུ་མ་བལྟ་ཨང་། །
ཞེས་གསུངས་པ་བཞིན་སྐྱོན་ཡོན་ཏན་དུ་སློང་། སྡུག་བསྔལ་བདེ་བར་ཤར།
ཕྱི་ནང་གི་བར་ཆད་གང་གིས་ཀྱང་མི་ཚུགས་པའི་སྐྱེས་བུ་དམ་པའི་ཡོན་ཏན་
ལྷུན་གྱིས་གྲུབ་པར་གྱུར། ཁྲི་མོན་དུ་བཞུགས་པའི་སྐབས་ཤིག་ཏུ། གཞན་གྱི་
བཙན་ཤེད་ཀྱིས་ཁོང་ཡབ་སྲས་གཉིས་མ་བུ་ཁ་བྲལ་གྱི་ཚུལ་དུ་གནས་དང་ལས་
སུ་བྱ་བའང་སོ་སོར་གྱུར། ཉིན་འགའ་རེའི་མཚམས་ནས་རྗེ་བླ་མའི་དགྱེས་
ཞལ་ལན་རེ་མཇལ་བ་ཙམ་མ་གཏོགས་རྒྱུན་དུ་ཞབས་འབྲིང་བྱེད་པའི་སྐལ་བ་
མ་བྱུང་བས། ཡིད་ལྷག་པར་སྐྱོ་ཞིང་འདྲེན་བྱེད་ལམ་ནས་མུ་ཏིག་གི་ཆར་རྒྱུན་
ལན་མང་བབས་པར་བྱུང་ངོ༌། ། བདག་ཉིད་ཆེན་པོས་མཐོ་དམན་ཐམས་
ཅད་ལ་དགའ་བའི་འཛུམ་གྱིས་བསུས་ནས། བསྙེན་བཀུར་དང་གཅིག་ཏུ་ཕན་
པའི་བྱ་བ་འབའ་ཞིག་སྒྲུབ་པས་ཀུན་གྱི་ཡིད་ལ་འབབ་ཀྱང་། སྡང་བོར་བྱེད་པ་
52



དུས་འགྱུར་གྱི་འོག་ནས་ཐོས་བསམ་བྱས་ཤིང་མ་ཏི་ཀིརྟིའི་ཞབས་པད་བསྟེན་པ། །
མེད་པས་མི་རིང་བར་ཁྲི་མོན་ལས་གྲོལ། དེ་ནས་རྗེ་བླ་མ་མཆོག་ནི་ཕྱི་རོལ་
རྣམ་པའི་འགྱུར་བ་ཅི་འདྲ་ཡིན་ཡང་ནང་ཐབས་མཁས་པ་ཐུགས་རྗེ་ཆེན་པོས་
འགྲོ་བའི་སྡུག་བསྔལ་ཅི་ཡོད་ཀུན་ཉིད་གཅིག་པུས་བཟོད་པ་ཆེན་པོས་དང་དུ་
ལེན་ཞིང་ལེགས་པའི་བྱ་བ་འབའ་ཞིག་གིས་ཀུན་ལ་ཕན་པ་བསྒྲུབས་པའི་ངང་
ཚུལ་ཅན་ཡིན་པས་ཁོང་ཡང་ཟླ་འགའི་རྗེས་སུ་བཙོན་གྲོལ་བཏང་། དེ་རྗེས་བླ་
མ་ཡབ་སྲས་གཉིས་དཔལ་འཛམ་ཐང་དུ་གནས་མལ་གཅིག་ཏུ་བྱས་ཏེ་འབྲལ་
མེད་དུ་བཞུགས་སོ། །
དགུང་གྲངས་སོ་གསུམ་པ་ཀུན་ལྡན་ཞེས་པ་ལྕགས་བྱི་ལོར། སེམས་
ཅན་སྤྱི་མཐུན་གྱི་ལས་ཀྱི་དབང་གིས་ཡངས་པའི་རྒྱལ་ཁབ་འདིར་ཡ་ང་བའི་མུ་
གེ་བྱུང་ཞིང་། ལས་འགུལ་གྱི་མནར་གཅོད་ཀྱང་བར་མ་ཆད་དུ་བྱུང་ནའང་།
གསང་བའི་ལམ་ནས་རྗེ་བླ་མ་མཆོག་གིས་དག་སྣང་སྒྲོལ་མའི་ཆོས་སྐོར་སོགས་
ཀྱི་ཡིག་འཇོག་བྱེད་སྐབས་ཡི་གེ་བའང་བྱས་པ་མ་ཟད། ཆེད་བསྐུལ་གྱི་དོན་
གཉེར་ཆེན་པོ་བྱས་པའང་། ཆོས་སྐོར་དེའི་མཇུག་བྱང་དུ། འདིའི་ཆོས་སྐོར་
གང་འགྲུབ་ལ་དུས་དབང་གིས་དཀའ་ངལ་ཧ་ཅང་ཆེ་ཡང་ལན་གྲངས་མང་བོར་
གསུང་རབ་ལེགས་བསྐྲུན་གྱི་སྙིང་སྟོབས་ཡོན་ཏན་གྱི་སྒང་ངེས་པར་མཐོ་ཞིང་།
ཆོས་སྤྱོད་ཡིག་རིས་ཀྱི་ཐུགས་ཁུར་བཟང་བོས་ཆོས་ལ་ལེགས་སྐྱེས་སྒྲོལ་མའི་སྐུ་
བརྙན་ཟབ་གོས་ཀྱི་འཕན་ཆ་གདུགས་བཟང་ཞལ་ཕོར་བཀྲ་ཤིས་རྟགས་ཀྱི་
ལེགས་མཚན་ཅན་རྣམས་ཀྱིས་ཆེ་བཀུར་དང་བསྐུལ་མ་ཆེར་གཉེར་ཡང་དག་
དང་ཞེས་སོགས་གསུངས། །
དགུང་གྲངས་སོ་བརྒྱད་པ་སྣ་ཚོགས་དབྱིག་ཅེས་པ་ཤིང་སྦྲུལ་ལོར་དུས་
ངན་ནམ་ངན་མཇུག་བསྒྲིལ། ཟས་གོས་སོགས་ཅུང་ཟད་ལེགས་པ་བྱུང་བར་



རྗེ་ངག་དབང་ཡོན་ཏན་བཟང་བོའི་རྣམ་ཐར།
སྣང་ནའང་། སླར་ཡང་ལས་འགུལ་བར་མ་ཆད་དུ་བྱུང་བས་དུས་བདེ་འཇམ་
མིན་པར་གསང་བའི་སྒོ་ནས་རྗེ་བླ་མ་མཆོག་གི་གཞུང་གང་བརྩམས་པའི་ཡི་གེ་
བ་བྱས་ ཤིང་། བླ་ མའི་ སྐུའི་ སྲུང་ རིམ་ དུ་ གསོལ་ ཁ་ རྒྱུན་ འདོན་ དང་།
གདུགས་རིང་ཁྲི་བཅུ། སྒྲོལ་མ་འབུམ་ཐེར་མང་བོ་སོགས་གཞན་ལ་ཡོན་སྦྱོར་
ཞིང་། རང་གིས་ཀྱང་བཏོན་ཏེ་བསྟན་འགྲོའི་བྱ་བ་རླབས་ཆེན་བསྒྲུབས། །
དེར་མ་ཟད་ཟླ་ལྔ་བའི་ནང་བདག་ཉིད་ཆེན་པོས་བསྟན་པའི་བདག་
པོའི་སྐུ་བརྙན་ལྷུང་བཟེད་བཅས་ཀྱི་ཞུ་རྟེན་བྱས་ནས། དབུ་མའི་སྤྱི་དོན་ཆེན་
པོ་འཇིགས་མེད་གདོང་ལྔའི་ང་རོ་རྩོམ་བསྐུལ་མཛད་པ་གཞུང་དེའི་མཇུག་ཏུ་
འདི་ལྟར། ཁྱད་པར་རང་ལ་ཕ་མ་བཞིན་བརྩེ་གཟིགས་ཆེ་ཞིང་ཡང་དག་ཆོས་
ལ་བློ་མིག་རྒྱས་ཤིང་ངང་ཚུལ་གྱི་གཤིས་རྒྱུད་དག་པའི་མཆེད་ཟླ་མཆོག་གུ་ཎ་བྷ་
དྲ་ཞེས་པས་ངེས་དོན་ཟབ་མོའི་ཆོས་ཀྱི་ཆེ་བའི་རྟེན་འབྲེལ་གྱི་མཚོན་སྒོ་བསྟན་
པའི་བདག་པོའི་སྐུ་བརྙན་ ལྷུང་བཟེད་བཅས་དང་། གོས་བཟང་གི་རྒྱལ་
མཚན་ཟུང་དང་དར་བོ་ཆེ་བུ་རམ་གོར་མོའི་བཞེས་སྤྲོ་བཅས་ཀྱི་དགའ་སྟོན་རྒྱུ་
ཆེ་བའི་སྒོ་ནས་ཁོང་ཉིད་ཡིད་དད་མོས་དང་བཅས་པས་ཡིག་རིས་ལེགས་འབྲི་
བྱེད་པོའི་ཁུར་བླངས་ཞེས་གསུངས་པ་བཞིན་ནོ། །
ཡབ་སྲས་འདི་གཉིས་ཀྱིས་སྐུ་ཡི་ཕྲེང་བ་དུ་མར། རྗེ་རྒྱལ་བ་གཉིས་པ་
ཀུན་མཁྱེན་དོལ་པོ་བའི་ངེས་དོན་གྱི་བསྟན་པ་རིན་པོ་ཆེ་འདི་ཉིད་ཕྱོགས་
བརྒྱར་སྤེལ་བའི་ཐུགས་བསྐྱེད་ཡང་ཡང་གོམས་པས། སྙིགས་དུས་འདིར་ཡང་
ལེགས་པར་བཤད་པའི་གཞུང་མང་དུ་སྤེལ་བ་དང་། ཟབ་མོ་དབུ་མའི་ལྟ་བ་
ལུང་དང་རིགས་ པའི་བརྒལ་བརྟགས་ཀྱིས་གཏན་ལ་འབེབ་པ་ སོགས་ ཐོས་
བསམ་དམར་བ་བྱུང་། གཞན་ཡང་ཉིད་ཀྱིས་གཞུང་གང་ཞིག་ལ་སྐྱོར་སྦྱངས་
54



དུས་འགྱུར་གྱི་འོག་ནས་ཐོས་བསམ་བྱས་ཤིང་མ་ཏི་ཀིརྟིའི་ཞབས་པད་བསྟེན་པ།
བྱེད་ན་གཞུང་རང་རང་གི་རྩ་བ་དང་དོན་གནད་རྣམས་ཐུགས་ལ་བཟུང་སྟེ་
བཤར་སྦྱངས་ལ་བརྩོན་པ་ཆུ་བོའི་རྒྱུན་བཞིན་མཛད་པ་ནི། ཇི་སྐད་དུ། དོན་
གྱི་རྒན་པོ་ཚིག་གི་འཁར་བ་ལ། ། བརྟེན་ཕྱིར་གཞུང་ཚིག་བློ་འཛིན་མི་བྱེད་
པར། ། དཔེ་ཀློག་ཙམ་དང་ངག་སྒྲོས་ཐན་ཐུན་གྱིས། ། ཉིན་རེ་འགྲོ་ཐབས་
དེས་ཀྱང་མི་ཕན་པས། ། དཔེ་འཛིན་སྐྱོར་སྦྱངས་ཡུན་དུ་གྱིས་ཤིག་ཨང་། །
ཞེས་པའི་ལུང་དོན་ཐུགས་ཉམས་སུ་བསྟར་ཏེ། མདའ་ཚད་མའི་ཤོག་གྲངས་
ལྔ་བརྒྱ་ལྷག་བློ་ལ་བྱང་བར་མཛད་པར་ཐོས་སོ། །
འདི་སྐབས་ཉིད་ཀྱི་ཞབས་རྐང་སྙུང་བའི་ཚུལ་གྱིས་ཐུན་མོང་གི་ངལ་
རྩོལ་གྲལ་དུ་མ་ཞུགས་པར་རྗེ་བླ་མ་མཆོག་གི་ཞབས་ཕྱི་ལེགས་སྒྲུབ་དང་ཁྱད་
པར་ཐོས་བསམ་བསྒོམ་པའི་ཕྱོགས་ལ་མཐའ་གཅིག་ཏུ་བརྩོན་པར་མཛད་དེ་
བཞུགས་པ་ལ་ཡུལ་དེའི་སྔོན་ཐོན་པ་འགའ་རེས་སྐྱོན་བརྗོད་པ་དང་། མཚང་
འདུ་བ། གཤེ་གཤེ་གཏོང་བ་སོགས་བྱེད་པ་ལ་ཐུགས་ཁྲོ་བ་མ་ཟད་གནོད་ལན་
ཕན་སྒྲུབ་ཀྱི་བློ་སྦྱོང་བསྒོམས་ཏེ་དགེ་སྦྱོར་གྱི་བོགས་འདོན་དུ་སོང་། དེ་ནི་ཇི་
སྐད་དུ། མར་གྱུར་འགྲོ་བའི་སྡིག་སྒྲིབ་སྡུག་བསྔལ་ཀུན། ། མ་ལུས་ད་ལྟ་
བདག་ལ་སྨིན་པ་དང་། ། བདག་གི་བདེ་དགེ་གཞན་ལ་བཏང་བ་ཡིས། །
འགྲོ་ཀུན་བདེ་དང་ལྡན་པར་བྱིན་གྱིས་རློབས། ། ཞེས་གསུངས་པའི་ངང་ཚུལ་
ལྟར་གྱུར། །
དགུང་གྲངས་སོ་དགུ་བ་ཟིལ་གནོན་ཞེས་པ་མེ་རྟ(༡༩༦༦)ལོར་རིག་
གནས་གསར་བརྗེ་ཞེས་པའི་ལོ་བཅུའི་གོད་ཆག་ཆེན་པོ་དེ་བསླངས་པས་ཁ་བ་
དཀར་བོ་འཕུར་བའི་ཞིང་གི་བླ་སྤྲུལ་ཆེ་དགུ་རྣམས་བསམ་བློ་རྙིང་ཞེན་ཅན་
དང་ལོག་སྤྱོད་པ་ཞེས་པའི་མིང་ངན་བཏགས་ནས་རང་དབང་མེད་པར་ལས་ཀ་
55



རྗེ་ངག་དབང་ཡོན་ཏན་བཟང་བོའི་རྣམ་ཐར།
ལྕི་མོའི་འོག་ཏུ་ངན་ངོན་གྱི་འཚོ་བ་རོལ་དགོས་པ་བྱུང་བ་བཞིན་བླ་མ་ཡབ་སྲས་
གཉིས་ལའང་དེ་ལུགས་བཞིན་དམར་སྲུང་དམག་སྐོར་ཞིག་གིས་གཅར་རྡུང་སྣ་
ཚོགས་བྱས་སྐབས་བདག་ཉིད་ཆེན་པོས་རྗེ་བླ་མ་མཆོག་གི་སྐུ་སྲུང་བའི་ཆེད་དུ་
ཁོ་བོ་ལ་འཐབ་རྩོད་ཀྱིས་ཞེས་བརྗོད་པས་ཉིད་ལ་གཅར་རྡུང་དྲག་པོ་བྱས་པས།
སྐུའི་རྩིབས་ལོགས་བཅག་པའི་ན་བའི་ཟུག་རྔུ་རྒྱས་ཏེ་ཤིན་ཏུ་འོ་བརྒྱལ་བ་བྱུང་
ནའང་། བླ་མ་དམ་པའི་སྐུ་ལ་ཉེ་ཞོ་གང་གིས་ཀྱང་མ་གོས་པའི་རྐྱེན་གྱིས་
ཐུགས་དགའ་སྤྲོས་ཁེངས་པ་ནི་བཀའ་གདམས་གོང་མའི་རྣམ་ཐར་སྡུག་བསྔལ་
ལམ་ཁྱེར་གྱི་མཛད་པ་ཡ་མཚན་པ་ཞིག་ཡིན་ཏེ། ཇི་སྐད་དུ། སྡུག་བསྔལ་
སྡིག་པའི་ཕྱགས་མ་ཡིན་ཞེས་པ་བཞིན་ནོ། །
དེས་ན་ཉིད་ཀྱིས་ལེགས་ཚོགས་ཐམས་ཅད་ཀྱི་རྩ་བ་མགོན་དགེ་བའི་
བཤེས་གཉེན་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་པ་ལྟ་བུ་ནི་དེང་དུས་
མཐོ་དམན་སུས་ཀྱང་དཀའ་བར་སྣང་སྟེ། ཁོང་གིས་ཆོས་གསན་ཚད་སངས་
རྒྱས་དངོས་ཀྱི་འདུ་ཤེས་ཀྱིས་བསམ་སྦྱོར་གཞན་འགྲན་མེད་པས་ཚུལ་བཞིན་དུ་
བསྟེན་ཏེ་ལེགས་ཚོགས་ཐམས་ཅད་ཡིད་བཞིན་འགྲུབ་པའི་རྩ་བ་རྨང་ནས་
ཚུགས། ཁྱད་པར་བྱིན་རླབས་ཀྱི་ཚན་ཁ་གཞན་དང་མི་མཉམ་པས་ཐུགས་
རྒྱུད་བྱིན་གྱིས་རློབ་ཚབས་ཆེ་བའི་རྗེ་མ་ཏི་ཀིརྟི་ཉིད་རྩ་བའི་བླ་མ་འགྲན་གྱི་དོ་
མེད་ཉག་གཅིག་ཏུ་བཟུང་སྟེ། རྗེ་དེའི་ལེགས་བཤད་རྣམས་རྩལ་དུ་འདོན་
ཞིང་བཀའ་དྲིན་དྲན་པའི་ཤུགས་ཀྱིས་སྤྱན་ཆབ་དབང་མེད་དུ་གཡོ་བ་དང་།
ཐག་ཉེ་རིང་གང་དུ་འབྱོན་བཞུད་ཀྱི་སྐབས་སོ་སོར་བསུ་སྐྱེལ་དང་། སྔོན་དུ་
ལྡང་བ་དང་། བཀུར་བསྟི་དང་། ཕྱག་དང་ཞེ་ས་དང་། སྔ་ཕྱི་དུ་མར་བླ་
མའི་ཐུགས་ཀྱི་གང་བཞེད་ལྟར་ལུས་ངག་གི་བསྙེན་བཀུར་དང་། བླ་མའི་སྐུའི་
56



དུས་འགྱུར་གྱི་འོག་ནས་ཐོས་བསམ་བྱས་ཤིང་མ་ཏི་ཀིརྟིའི་ཞབས་པད་བསྟེན་པ།
སྲུང་རིམ་གྱི་ཆེད་དུ་རང་གི་སྲོག་འདོར་དགོས་ཀྱང་འཕངས་པ་མེད་པ་དང་།
ཅི་གསུང་བཀའ་བཞིན་སྒྲུབ་པའི་མཆོད་པས་མཉེས་པར་མཛད་པ་ལ་སྒོ་ཐམས་
ཅད་ནས་ཟླ་དང་བྲལ་བས་རྒྱལ་སྲས་ནོར་བཟང་དང་འཕགས་པ་རྟག་ཏུ་
ངུའི་རྣམ་ཐར་ཇི་ལྟ་བ་ཕྱག་ཏུ་བཞེས་པའི་ངང་ཚུལ་ནི་སྒྲོ་བཏགས་ཙམ་མ་ཡིན་
པར་ཀུན་གྱི་མཐོང་ཆོས་སུ་གྱུར་བ་འདི་ཀ་ལྟར་རོ། །
འདི་སྐོར་ཞིག་ཏུ་བརྟན་མཁས་གཉིས་ལྡན་གྱི་མཁན་རིན་པོ་ཆེ་ངག་
དབང་བློ་གྲོས་གྲགས་པའི་ཞལ་སྔ་ནས་ཀྱི་དྲུང་ནས་བསྙེན་རྫོགས་ཀྱི་སྡོམ་པ་
ཡང་དག་པར་བཞེས་ཏེ་ཞི་དུལ་བག་ཡོད་ཀྱིས་མཛེས་ཤིང་གནས་བརྟན་དགེ་
སྦྱོང་རྣམས་ཀྱང་ཟིལ་གྱིས་གནོན་པའི་ཐུབ་པའི་སྲས་སུ་གྱུར་ཏེ། མཚན་ངག་
དབང་བློ་བཟང་ཆོས་འཕེལ་ཞེས་གསོལ། དེ་སྐབས་རྗེ་བླ་མ་མཆོག་གིས་འདི་
ལྟར་གསུང་གནང་སྟེ། སྡོམ་པ་གསུམ་རིམ་བཞིན་ནོད་པ་དག་གི་རྒྱུད་ཀྱི་སྡོམ་
པ་དེ་གསུམ་གྱི་ངོ་བོ་ཡང་ལས་དང་པོ་བའི་སྐབས་སུ་སྣོད་རྫ་ཆུ་གཟུགས་བརྙན་
གྱི་དཔེ་ལྟར་འོག་མས་གོང་མ་དག་གནས་པའི་རྟེན་བྱེད་ཅིང་སོ་བྱང་སྔགས་
གསུམ་རང་རང་གི་རྟོགས་པ་ནར་སོན་པའི་དུས་སུ་སྐར་མ་ཟླ་བ་ཉི་མའི་དཔེ་
བཞིན་གོང་མ་དག་གིས་འོག་མ་རྣམས་ཟིལ་གྱིས་གནོན་པར་གནས་པས། དེ་
ལུགས་ལྟར་གངས་ལྗོངས་སུ་སྔོན་བྱོན་པཎ་གྲུབ་སྔ་ཕྱིའི་བཞེད་སྲོལ་སོ་སོར་བྱུང་
ཞིང་དེང་སྐབས་སྙིགས་མ་ཆེས་ཆེར་བདོ་བའི་དུས་སུ་སྡོམ་གསུམ་ལ་སློབ་པ་
ཕལ་མོ་ཆེ་དང་པོའི་ལས་ཅན་དུ་ངེས་ཕྱིར་ཚུལ་དེ་མཐུན་གྱི་བསྲུང་སྡོམ་ཡང་སོ་
ཐར་ལ་གཅེས་སྤྲས་བྱེད་པ་གལ་ཆེ་བས་དུས་དང་བསྟུན་པའི་ལག་ལེན་གང་
ཐེབ་ཏུ་འབད་པ་མི་ལྷོད་པའི་ངང་ནས་སྡོམ་པ་གོང་མ་གཉིས་རང་རང་གི་བློ་
མཐུས་གང་ནུས་ཙམ་ནན་ཏན་སྙིང་བོ་གཞིར་བཟུང་གིས་བག་ཆགས་ཁྱད་པར་
57



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཅན་རེ་ཞོག་ ཐབས་སྒོ་གསུམ་སྐྱེས་རྩལ་ཅི་ཡོད་ཀྱིས་གུས་རྟག་གི་བརྩོན་པ་
ཤུགས་ཆེན་བསྐྱེད་པར་མཛད་དགོས་ཚུལ་སོགས་འདི་ཕྱི་ཀུན་ལ་ཕན་པའི་ཞལ་
ཏ་དམར་བ་བྱུང་། །
བདག་ཉིད་ཆེན་པོས་ཀྱང་དུས་ཀྱི་འཕོ་འགྱུར་ཆེན་པོའི་འོག་ནས་
མངོན་གསལ་དུ་མ་ཎི་ཙམ་ཡང་འདོན་མི་ཆོག་པའི་སྐབས་སུ། ངེས་འབྱུང་གི་
བསམ་པས་ཐུགས་རྒྱུད་ཡང་དག་པར་བསྐུལ་ཏེ་ཚིགས་སྔ་ཕྱིའི་སྡོམ་པ་ནོད་པ་
ནས་བཟུང་དྲན་ཤེས་བག་ཡོད་ཚུལ་བཞིན་བསྟེན་པས་ཉེས་ལྟུང་རགས་པ་
རྣམས་ལྟ་ཅི། ཐ་ན་ཉེས་བྱས་ཕྲ་མོས་ཀྱང་མ་གོས་པར་ཁས་བླངས་པའི་ཚུལ་
ཁྲིམས་སྤྱན་འབྲས་ལྟར་གཅེས་པར་སྲུང་བར་ལྷུར་མཛད་ཅིང་། ཕྱིས་སུ་སྐུ་
དྲུང་ན་འདུག་པའི་དགེ་སྦྱོང་བག་མེད་པ་རྣམས་ཀྱང་ཞི་དུལ་བག་ཡོད་ཀྱི་སྒོ་
ནས་ཆོས་འདུལ་བ་ལ་བསླབ་སྟེ་ན་བཟའ་ཟླུམ་པོར་བགོ་བ་སོགས་བྱ་བ་ཕྲམོ་
རྣམས་ཀྱང་ཁྲལ་དང་སླ་ཆོས་སུ་མ་སོང་བར་ནན་གྱིས་བསླབ་དགོས་ པར་
གསུངས་ཏེ་གཞན་རྣམས་ཆོས་འདུལ་བའི་ཀུན་སྤྱོད་ལ་སྦྱོར་བ་མཛད་པ་སོགས་
སྟོན་པའི་འཁོར་གྱི་ཉན་ཐོས་ཆེན་པོ་ཉེ་བ་འཁོར་དང་མཚུངས་པར་གྱུར་ཞེས་
ཀུན་ལ་གྲགས།
འདི་སྐབས་ཤིག་ཏུ། ཚེས་བཅུ་སྤྲུལ་སྐུ་བསོད་ནམས་བཟང་བོའི་རྨི་
ཉམས་སུ། རྗེ་བླ་མ་ཡབ་སྲས་བཞུགས་པའི་གཟིམས་ཆུང་ནང་དུ་འོད་ཀྱིས་
གང་བའི་ དབུས་ སུ་ སྐྱབས་ མགོན་ མ་ ཏི་ རིན་ པོ་ ཆེ་ བཞུགས་ བཞིན་ པ་ལ།
མགོན་པོ་གུར་གྱིས་གསོལ་ཇ་འདྲེན་བཞིན་ཡོད་པ་མ་ཟད་མི་མགོ་རློན་པ་ལྔ་
བཅུའི་དོལ་ཤལ་བྱས་ཤིང་མི་མགོའི་མིག་རྣམས་ཀྱང་ཧྲིལ་ཧྲིལ་བྱེད་ཅིང་སྟག་གི་
པགས་པའི་ཤམ་ཐབས་གསོལ་བའི་ངོས་ནས་འོད་འཚེར་བཞིན་ཡོད་པ་ཞིག་
58



དུས་འགྱུར་གྱི་འོག་ནས་ཐོས་བསམ་བྱས་ཤིང་མ་ཏི་ཀིརྟིའི་ཞབས་པད་བསྟེན་པ། །
རྨིས། ཕྱི་ཉིན་ཁོང་ཡབ་སྲས་ལ་མཇལ་དུ་སོང་སྐབས། དེ་ལུགས་ལྟར་རྗེ་མ་
ཏི་ལ་བདག་ཉིད་ཆེན་པོ་གུ་ཎའི་ཞབས་ཀྱིས་ཇ་འདྲེན་བཞིན་ཡོད་པ་མཐོང་ཚེ་
སྔར་གྱི་རྨི་ལམ་གྱི་རྣམ་པ་ཇི་ལྟ་བར་གྱུར་བས། ཁོའི་སེམས་ལ་བཟློག་ཏུ་མེད་
པའི་དད་པ་རང་ཤུགས་ཀྱིས་སྐྱེས་པར་གསུངས་སྐད། །
དགུང་གྲངས་བཞི་བཅུ་བ་སྤྲེའུ་ཞེས་པ་མེ་ལུག་ལོར་དབུས་ཀྱི་དགའ་
ལྡན་དང་ར་སྒྲེང་སོགས་མཐའ་དབུས་ཀྱི་དགོན་སྡེ་ཕལ་ཆེ་བ་རྨང་ནས་བཤིག་
སྟེ་སྲིད་ཇུས་ངན་པའི་ཐལ་འཚུབ་ཁྲོད་དུ་གནས་དགོས་པ་བྱུང་ཡང་ནང་རིམ་
གཉིས་ཀྱི་རྣལ་འབྱོར་ལ་བརྩོན་པར་མཛད་པ་མ་ཟད། ཡི་དམ་གང་མང་གི་
བསྙེན་པ་སྣ་ཚོགས་སྔ་ཕྱི་ཀུན་ཏུ་དུང་ཕྱུར་བཅུ་གསུམ་ཙམ་ལྗགས་བཟླས་མཛད་
པར་གྲགས། དེ་སྐབས་རྗེ་བླ་མ་མཆོག་གིས་མི་རྟག་པའི་ཆོས་ཚུལ་ཉམས་ལེན་
གྱི་མཐིལ་ཏུ་གདམས་པའི་མན་ངག་གཅིག་ཆོག་ཏུ་གནང་བ་ནི།
ཨེ་མ་ངོ་མཚར་དབྱར་གྱི་དཔལ་མོའི་ལེགས་བྱས་ཀྱི་བསོད་ནམས། །
ལྗང་གསལ་གཡུ་མདོག་འཛིན་པའི་རྐང་འཐུང་གི་ཕྲེང་བ། ། འཇམ་མཉེན་
འདབ་མའི་ལོ་མ་ཕང་ཕུང་དུ་གཡོ་ཞིང་། ། ཡ་མཚན་འབྲས་བུ་གསར་བའི་
དཔལ་ སྡུག་ཏུ་མཛེས་མོད། ། མཐུ་ཆེན་གྲང་རེག་ངར་མའི་ཁ་ཤེད་འདི་
བཙན་པས། ། ནམ་ཞིག་རིང་དུ་མི་གནས་གློ་བུར་གྱི་འགྱུར་བག ། གནས་
སྐབས་ཡིད་མི་འོང་བའི་ངང་ཚུལ་འདི་མཐོང་ནས། ། ད་སྐབས་ཡུད་ཙམ་
བདེ་ལ་ནམ་ཕུག་ནི་མེད་ངེས། ། དེང་སང་སོས་དལ་བདེ་བའི་སྣང་བ་ལ་
གཡེང་ནས། ། ཉིན་མཚན་ཀུན་ཏུ་སུན་མེད་བྱ་བ་ཡིས་བྲེལ་ཞིང་། ། འདི་
ཕྱིའི་སྙིང་བོ་ཅི་ཡང་མ་ལོན་པའི་བྱིས་པ། ། ང་ཚོའི་གནས་ཚུལ་ལྟ་བུའི་སྐལ་
ངན་ཚོ་སྡུག་མོད། ། ན་ཚོད་ཉུང་སྣང་འཆར་བའི་ན་གཞོན་གྱི་མཆེད་ཟླ། །
59



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཡུན་རིང་ཁོམ་ཁོམ་འདྲ་བའི་སྣང་ཚུལ་འདི་མི་བདེན། ། འཕྲལ་དུ་འགྱུར་
བག་སྣང་བས་ཅི་མཐའ་རང་མི་ཤེས། ། བརྡ་དོན་ཐུགས་ལ་ཨེ་འཕྲོད་ཡིད་
འཛིན་གྱི་ གྲོགས་པོ། ། ཡིན་ཡིན་སྨྲས་ཚད་བདེན་པའི་ངེས་པ་ཡང་མེད་
ཅིང་། ། མིན་མིན་ཟུར་གྱིས་བཤད་ལ་གོ་རྒྱུ་ཞིག་གདའ་བས། ། ཡང་ཡང་
ཚུལ་འདི་དཔྱོད་དང་གསལ་དུས་ཞིག་འོང་ཐང་། ། ཧ་ཧ་ཨ་མཚར་ཡིན་གྱི་
བདེན་དོན་རང་མི་འདུག ། གང་ལྟར་ན་འང་ཉིད་ནས་ཡེངས་མེད་ཀྱི་བརྩོན་
པས། ། ལེགས་ བྱས་ བསོད་ ནམས་ ཕྱོགས་ ལ་ འབད་ ཐབས་ ཤིག་ མ་
འཆུགས། ། སླད་ནས་མཛད་བཟང་དམ་པས་ཚེ་མཐའ་རུ་འཁྱོལ་ཚེ། །
གཞན་དག་སུ་མ་མགུ་ཡང་རང་དོན་ཞིག་འགྲུབ་ཡོད། ། གཏམ་འདི་མཆེད་
ཟླ་མཆོག་གི་དགྱེས་ཞལ་གྱི་དྲུང་དུ། ། མཚར་ཚིག་རྩེད་མོའི་ཚུལ་དུ་སྨྲས་པ་ནི་
ལགས་ཀྱང་། ། ཀུ་རེ་ཁོ་ནའི་ཕྱོགས་སུ་འཇོག་པ་ཡང་མ་མཛད། ། ཕྱོགས་
ཙམ་མཐུན་པའི་དོན་ལ་འབྱོར་ཐབས་རེ་མཛོད་ཅིག ། ཅེས་གསུངས་པ་
བཞིན་སྐད་ཅིག་གི་ཆ་ཕྲ་མོ་ཙམ་ལ་ཡང་ཐུགས་དགོངས་འབྲལ་བ་མེད་པར་
ཐུགས་དམ་ཉམས་ལེན་གྱི་གནད་གཅིག་ཏུ་འདྲིལ་བར་མཛད་པར་སྣང་།
དགུང་གྲངས་ཞེ་གཅིག་པ་ཕུར་བུ་ཞེས་པ་ས་སྤྲེལ་ལོར་རྗེ་བླ་མ་མཆོག་
གིས་གུ་རུ་མཚོ་སྐྱེས་རྡོ་རྗེའི་རྣམ་པར་ཐར་བ་ཐུན་མིན་དག་སྣང་རྒྱན་གྱི་འཁོར་
ལོ་ལས་ཆ་ཙམ་མངོན་པར་བརྗོད་པ་བདེ་ཆེན་རྡོ་རྗེའི་གཟི་འབར་ཞེས་བྱ་བ་
བརྩམས་པའི་སྐབས་སུ་ཉིད་ཀྱིས་ཡིག་རིས་ལེགས་པར་འབྲི་བའི་ཁུར་ཉེ་བར་
བླངས་པ་ལ་ཁོང་གིས་བསྔགས་ཚིག་ཀྱང་འདི་ལྟར། ཆོས་མཆེད་ཡོན་ཏན་
རབ་བཟང ཕྱག་སོར་འཕྲུལ། ། རྨད་བྱུང་ངོ་མཚར་ཡིག་རིས་མཐོང་ཙམ་
གྱིས། ། དབང་མེད་དད་པས་ལུས་ཀྱི་སྤུ་ལོང་གཡོ། ། ཞེས་གསུངས།



དུས་འགྱུར་གྱི་འོག་ནས་ཐོས་བསམ་བྱས་ཤིང་མ་ཏི་ཀིརྟིའི་ཞབས་པད་བསྟེན་པ།
དགུང་གྲངས་ཞེ་གཉིས་པ་ཞི་བ་ཞེས་པ་ས་བྱ་ལོར་འཛི་ཡུལ་ཆོས་ཀྱི་
ལྗོངས་ཀྱི་སྐྱབས་མགོན་ཆེན་པོ་ངག་དབང་བསོད་ནམས་དཔལ་ལྡན་ཕྱོགས་
ལས་རྣམ་རྒྱལ་ཞེས་གཙང་བ་སྐུ་འབྲིང་ཞུ་བ་དེ་ཉིད་རྗེ་མ་ཏི་རིན་པོ་ཆེའི་སྤྱན་
སྔར་ཐུགས་དགྱེས་པའི་གསུང་གླེང་མང་དུ་འཕེལ་བའི་ལྷོངས་སུ། རྗེ་ཉིད་ལ་
སྐུ་སྐྱེས་གཞོན་ནུ་ཉིད་ཀྱིས་དཀོན་བརྩེགས་འོད་སྲུངས་ལེའུར། སེང་གེ་སྲོག་
དང་བྲལ་ཡང་གཅན་གཟན་ཕྲ་མོས་ལྟ་བར་ཡང་མི་བཟོད་ན་ཟ་བ་ལྟ་ག་ལ།
དེ་ཉིད་ཀྱི་ཁོག་པའི་ནང་གི་འབུས་ཟ། དེ་བཞིན་དུ་སངས་རྒྱས་ཀྱི་བསྟན་པ་ཕྱི་
རོལ་མུ་སྟེགས་སོགས་ཀྱིས་འཇིག་མི་ནུས་ཀྱི་ནང་ཁོ་ནས་འཇིག་ཅེས་གསུངས་པ་
ད་ལྟར་ཐོག་ཏུ་བབས་པས་ཐུབ་པའི་བསྟན་པ་རིན་པོ་ཆེ་ཕལ་ཆེར་མིང་གི་ལྷག་
མར་གྱུར་སོང་བས། ཡང་དར་བསྟན་པའི་སྐྱ་རེངས་འཆར་བའི་དུས་སྟོན་
ཞིག་ཤར་རྒྱུ་ཡོད་མེད་ཞུས་ཚེ། འོ། བདག་གི་རིང་ལ་དེ་འདྲ་ཞིག་འོངས་པ་
དཀའ་མོར་གདའ། འོན་ཀྱང་ཁྱེད་ཅག་གི་རང་ལ་རྒྱལ་བསྟན་ཉིན་བྱེད་སླར་
ཡང་བསོད་ནམས་ ཤར་རིའི་ཕྲག་ལས་ཤར་རྒྱུ་ཡོད་པར་མ་ཟད། རྗེ་ངག་
དབང་ཡོན་ཏན་བཟང་བོ་འདི་འཛམ་ཐང་ལྟ་བུའི་ལག་མཐིལ་ཙམ་ཞིག་ལ་
དབང་བྱེད་པ་མ་ཡིན་པར་མཛད་འཕྲིན་གྱི་གདུགས་དཀར་བོ་གཅིག་གིས་
འཛམ་གླིང་མཛེས་པར་བྱེད་པའི་སྙན་གྲགས་ཅན་གྱི་སྐྱེས་བུ་རླབས་ཆེ་བ་ཞིག་
ཏུ་འོངས་ཞེས་འབྱུང་འགྱུར་མང་དུ་གསུངས་པ་རྣམས་ཕྱིས་སུ་མཆོག་སྤྲུལ་ཉིད་
ཀྱིས་ཇི་བཞིན་ཡང་ཡང་སྨྲས་པ་ཐོས་སོ། །
དགུང་གྲངས་ཞེ་བཞི་བ་འགལ་བྱེད་ཅེས་པ་ལྕགས་ཕག་ལོར་རྙིང་བཞི་
རྩ་གཏོར་བྱེད་དགོས་པའི་འཆལ་གཏམ་མང་དུ་སྤེལ་བས་བོད་ཀྱི་ནང་རིག་པའི་
གཞུང་ལ་ཆག་འཇིག་བློ་ཡུལ་ལས་འདས་པ་བྱུང་ནའང་། བླ་མ་ཡབ་སྲས་
_61



རྗེ་ངག་དབང་ཡོན་ཏན་བཟང་བོའི་རྣམ་ཐར།
གཉིས་ཀྱིས་བོད་ཀྱི་སྲོལ་རྒྱུན་གྱི་རིག་གནས་ཀྱི་ནོར་བུ་རིན་པོ་ཆེ་ཐུགས་གསང་
རྡོ་རྗེའི་བང་མཛོད་དུ་ཉར་ཚགས་དང་སྲུང་སྐྱོབ་ལེགས་པར་གནང་། གནས་
སྐབས་སྐལ་བཟང་བློ་གྲོས་དང་ལྡན་པའི་སྣོད་ལྡན་འགའ་ཞིག་ལ་སྐབས་བསྟུན་
འགྲོ་དོན་སྐྱོང་བའི་ཚུལ་མཛད། དེར་མ་ཟད་སྲིད་ན་རྙེད་པར་དཀའ་བའི་
རྩོམ་པ་ལེགས་བཤད་ཀྱི་པོ་ཏི་བཅུ་ཕྲག་ལྷག་གི་ཡིག་འཇོག་བྱས་པས་ཐུབ་པའི་
བསྟན་པ་རིན་པོ་ཆེའི་གསོས་སྨན་དུ་གྱུར། སྔ་ཕྱི་ཀུན་ཏུ་གསུང་གི་གཅེས་
མཛོད་བཀའ་འབུམ་ཡོངས་ཀྱི་རྩ་བའི་ཡི་གེ་བ་བྱས་པས་སོས་དལ་ཁོམ་ལོང་
མེད་པས་བྲེལ་བ་ཧ་ཅང་ཆེ་ནའང་རྗེ་ཉིད་ཀྱིས་ཁོ་བོའི་ལེགས་བཤད་འདི་དག་
མ་འོངས་པ་ན་ཁྱོད་རང་གི་དགེ་བའི་བཤེས་གཉེན་དུ་འགྱུར་ཞེས་གསུངས་པ་
ལྟར། ཕྱིས་སུ་དེ་ལུགས་བཞིན་བདག་ཉིད་ཆེན་པོས་བཀའ་འབུམ་གྱི་བཀླག་
ལུང་བསྩལ་སྐབས་ཁོ་བོ་ལ་བཀའ་འབུམ་འདིས་སྔོན་མེད་ཀྱི་བློ་སྐྱེད་ཁྱད་པར་
བ་བྱུང་ཞེས་ཐུགས་སྤྲོ་སྤྲོ་བྱས་ཏེ་བཞུགས་ཞེས་ཐོས་སོ། །
དགུང་གྲངས་ཞེ་ལྔ་བ་ཡོངས་འཛིན་ཞེས་པ་ཆུ་བྱི་ལོར་ཤིན་ཏུ་གསང་
སྟབས་ཀྱིས་སྐྱབས་མགོན་མ་ཏི་རིན་པོ་ཆེའི་ཞལ་སྔ་ནས་བདག་ཉིད་ཆེན་པོའི་
གཙོས་སྣོད་ལྡན་འགའ་ཞིག་ལ་གཉིས་མེད་རྒྱུད་ཀྱི་རྒྱལ་བོ་དཔལ་དུས་ཀྱི་འཁོར་
ལོའི་དབང་ཆེན་རྫོགས་པར་བསྐུར་ཏེ་སྐུ་བཞིའི་ས་བོན་ཐེབས་ངེས་སུ་མཛད།
དེ་ནི་ཞལ་ལུང་ལས། མ་དག་སྣོད་ཀྱི་སྐྱོན་སྤངས་གཟུར་གནས་ཀྱི། ། རྣ་བར་
དམ་པའི་ཆོས་ཀྱི་དབྱངས་སྙན་པོ། ། ཡོངས་འཛིན་ཞལ་གྱི་སྒོ་ནས་ཉེར་ཐོས་
པ། ། བསྐལ་བར་བསྒྲུབ་པའི་བསོད་ནམས་ཟུང་གིས་རྙེད། ། ཅེས་གང་
གསུངས་པ་ལྟར་གྱུར། །
དགུང་གྲངས་ཞེ་དྲུག་པ་བག་ཡོད་ཅེས་པ་ཆུ་གླང་ལོར་བླ་མ་མཆོག་གིས་



དུས་འགྱུར་གྱི་འོག་ནས་ཐོས་བསམ་བྱས་ཤིང་མ་ཏི་ཀིརྟིའི་ཞབས་པད་བསྟེན་པ། །
བདེ་མོ་གོ་ལ་ཁྱོད་ཀྱིས་ཉི་ཟླ་གཉིས་ལས་གང་ཞིག་འདེམས་ཞེས་བཀའ་འདྲི་
བྱུང་ཚེ། ཁོ་མོས་ཉི་མ་འདེམས་རིགས་ཀྱི་ཟླ་བའི་དེ་ཙམ་དགོས་པ་ཆེར་མེད་
པར་སྣང་ཞེས་ཞུས་པས། འོ་དེ་ནི་མ་ནོར་བ་འདུག བདག་ནི་ཡུན་རིང་བོར་
འཛམ་བུས་མཚན་པའི་གླིང་འདིར་འདུག་པའི་སྐལ་བ་མེད་པ་ཡིན་གྱི་ངག་
དབང་ཡོན་ཏན་བཟང་བོ་འདི་བ་ཁོ་བོའི་ཤུལ་ནས་བསྟན་པ་ལ་ཕན་པ་རྒྱ་ཆེན་
པོ་འབྱུང་ཚུལ་སོགས་གསུང་འཕྲོས་མང་དུ་བྱུང་བས་ཁོ་མོའི་ཡིད་སྐྱོ་བའི་ངང་
ནས། ངེས་དོན་བསྟན་པའི་རྩ་ལག་ཆེན་པོ་ཁྱེད་ཉིད་ད་དུང་ཕྱི་མཐའི་བར་
འཇིགས་མེད་རྡོ་རྗེའི་ཁྲི་ལ་འཚོ་ཞིང་གཞེས་ཏེ་ཟབ་རྒྱས་དམ་ཆོས་བདུད་རྩི་
སྐལ་བཟང་གདུལ་བྱའི་ཚོགས་ལ་ཟད་མེད་དུ་འགྱེད་དགོས་པ་གསོལ་བ་ཕུར་
ཚུགས་སུ་བཏབ་པ་མ་ཟད། ལྷག་པར་ངེད་རང་ཡུམ་སྲས་གཉིས་ལ་བློ་རྩེ་
གཏོད་ས་དང་། འཇུ་ས་འཆང་ས་སྐྱབས་མགོན་རིན་པོ་ཆེ་ཉག་གཅིག་ལས་
མེད་པ་ཐུགས་མངའ་ལྟར་ན་ཞབས་པད་བརྟན་པའི་ཞལ་བཞེས་གང་ལེགས་
ཤིག་གནང་ངམ་མི་གནང་ཁོང་མཁྱེན་མཁྱེན་ཞེས་སོགས་སྤྱན་ཆབ་ཆོད་དཀའ་
བ་དང་བཅས་ཞུ་ནན་ཤ་ཐོན་རུས་ཐོན་ཕུལ་བར། འོ། ངེས་དོན་རྒྱལ་བའི་
བསྟན་པ་རིན་པོ་ཆེ་ལ་ཐོས་བསམ་གྱི་བག་ཆགས་འཇོག་ཅི་ཐུབ་ཀྱི་སྒོ་ནས་ཡུན་
རིང་འཚོ་བའི་འཕེན་པ་ལོས་གཏོང་། འོན་ཀྱང་འཛམ་གླིང་འདི་ལ་ཉི་མ་
གཉིས་མི་དབང་བ་བཞིན་དུ་ཐུགས་སྲས་མཆོག་དང་ལྷན་གཅིག་ཏུ་བཞུགས་
པའི་སྐལ་བ་བཟང་བོ་འོངས་པར་དཀའ་མོར་གདའ། རྗེ་གུ་ཎ་བྷ་དྲ་འདི་
འཇམ་མགོན་བླ་མ་སྒྲོལ་བའི་མགོན་པོ་དང་སྒོ་ཀུན་ནས་མཚུངས་པའི་བསྟན་
པའི་ཁུར་བཞེས་པའི་སྐྱེས་བུ་རླབས་ཆེ་བ་ཞིག་འོངས་ཞེས་ལུང་དུ་བསྟན་པ་
ཕྱིས་དེ་བཞིན་དུ་གྱུར་ཏོ། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགུང་གྲངས་ཞེ་བརྒྱད་པ་སྲིན་པོ་ཞེས་པ་ཤིང་ཡོས་ལོར་དུས་གསུམ་
རྒྱལ་བའི་གདུང་འཚོབ། རྗེ་བཙུན་བླ་མ་མཆོག་གིས་སྐུ་སྙུན་ཅུང་ཟད་བཞེས་
པའི་ཉམས་བྱུང་ཡང་ཀུན་ལ་མངོན་པ་ཞིག་ནི་མེད། དེ་ནས་ཡུན་རིང་མ་
འགོར་བ་སྐུ་བསྙུན་བལྡབས་བཞེས་ལྟ་བུས་སྐུའི་གཟི་མདངས་བྲི་ཞིང་གསུང་གི་
གདངས་ཞན་པར་བརྟེན་སྐུའི་རིམ་གྲོ་གཞི་ཆེན་སྒྲུབ་ནའང་བཤོལ་དུ་མེད་པ་ལྟ་
བུས། ཧོར་ཟླ་བཞི་བའི་ཚེ་ཉེར་ལྔའི་ཉིན་སྐུན་ཟུག་གི་རྣམ་པ་ཅུང་ཟད་ཀྱང་
མེད་པར་ལུས་རྣམ་སྣང་ཆོས་བདུན་བྱས་ཏེ། ཞལ་ནས། རྩ་བའི་བླ་མ་ཀུན་
དགའ་ངག་དབང་དང་། ། ལུང་རྟོགས་གཏེར་མཛོད་ངག་དབང་ཚོགས་
གཉིས་ སོགས། ། ཐུགས་ ཡིད་ དབྱེར་ མེད་ གནས་ ལུགས་ མཉམ་ བཞག་
ངང་། ། ཕྱི་མར་བླ་མའི་ཞབས་དྲུང་སྐྱེ་བར་ཤོག ། ཅེས་གསུང་བཞིན་ཞལ་
དབུགས་ཀྱི་རྒྱུ་བ་མི་མངོན་པར་གྱུར་ཏེ་སྟོང་བ་གསུམ་རིམ་གྱིས་ ཐིམ་ཞིང་
ཐམས་ཅད་སྟོང་བ་འོད་གསལ་ དོན་ དམ་ པའི་བདེན་ པ་ མངོན་ དུ་ མཛད།
དེའི་ཚེ་ཁོང་བའི་སྙིང་དང་དཔྲལ་བའི་མིག་བཏོན་པ་ལྟར་མྱ་ངན་གྱི་ཟུག་རྔུའི་
གདུང་བས་ཅི་བྱ་གཏོལ་མེད་དུ་གྱུར་ཀྱང་བསྲན་བཙུགས་ཏེ། ཐུགས་སྲས་
མཆོག་གིས། བདག་གིས་ཁྱོད་ཀྱི་ཤུལ་ནས་ཀྱང་། ། སྙིང་སྟོབས་བསྐྱེད་ནས་
བསྟན་དོན་ལ། ། ལུས་ངག་ཡིད་ཀྱིས་གང་ནུས་པས། ། ཞབས་འདེགས་ཞུ་
བར་ཁས་བླངས་ལགས། ། ཞེས་དང་། རང་གི་ཚེ་མཇུག་ཅི་ཡོད་རིང་། །
ཁྱོད་ཀྱི་ཤུལ་ནས་བསྟན་འགྲོ་ལ། ། ཕན་ཁུལ་ཅི་འོང་འབད་བྱས་ན། ། བར་
ཆད་མཐའ་དག་ཞི་བར་མཛོད། ། ཅེས་སོགས་སྙན་དུ་བཀླགས་ནས་ཡིད་དམ་
དུ་བཅས་སོ། །
དེ་ནས་རྗེ་བླ་མ་མཆོག་གི་ཐུགས་ཀྱི་དགོངས་པ་རྫོགས་པའི་ཐབས་ལ་སྒོ་



དུས་འགྱུར་གྱི་འོག་ནས་ཐོས་བསམ་བྱས་ཤིང་མ་ཏི་ཀིརྟིའི་ཞབས་པད་བསྟེན་པ། །
གསུམ་ནུས་པ་རྩལ་སྤྲུགས་ཀྱི་འབད་པ་ལྷོད་མེད་ངང་ནས་དགོངས་རྫོགས་ཀྱི་
རིམ་པ་རྣམས་ཕྱག་ཏུ་བསྟར་ཚུལ་རྣམས་རྒྱས་པར་ཤེས་འདོད་ན་དེ་ཉིད་ཀྱི་
རྣམ་ཐར་དུ་བལྟ་བར་བྱའོ། ། དེ་རྗེས་ཐུགས་སྲས་མཆོག་གིས་གཟུངས་དང་
བྱིན་རྟེན་ཚད་ལྡན་ཤིན་ཏུ་མང་བོ་དང་གདུང་རུས་གདུང་ས་སོགས་བསྲེས་པའི་
འཇིམ་པར་བཏབ་པའི་སྐུ་བརྙན་གྲངས་མེད་བསྐྲུན་ཏེ་བླ་མ་དམ་པའི་ཐུགས་
དགོངས་ཡོངས་སུ་རྫོགས་པར་བྱས། བླ་མ་རིན་པོ་ཆེའི་གསུང་འབུམ་ཅི་ཡོད་
རྣམས་པར་དུ་བཞེངས་པའི་དབུ་བརྩམས་ཏེ་ཡིག་དོན་གྱི་ཆ་ལ་ཞུ་དག་ ཅི་
སྤོབས་དང་། སྔོན་མེད་ལེགས་བཤད་གཏེར་ཆེན་བཀའ་འབུམ་རིན་པོ་ཆེ་
ལས་བཤད་ཁྲིད་དང་ལུང་རྒྱུན་གང་རྩལ་བརྩོན་པ་ཆེན་པོས་ཕྱོགས་གཅིག་ཏུ་
བསྡུས་པ་བློ་གསལ་དོན་གཉེར་ཅན་གྱི་ཡིད་ཀྱི་དགའ་སྟོན་དུ་སྤེལ་བ་སོགས་ནི།
ཇི་སྐད་དུ། སྔོན་ནས་ སྤངས་རྟོགས་མཐར་ཕྱིན་ཀྱང་། ། ཁམས་ དབང་
མཐུན་པའི་བཤེས་གཉེན་ཚུལ། ། བཟུང་ནས་ བསྟན་འགྲོར་ཕན་མཛད་
མཐར། ། གདུལ་བྱ་རྫོགས་ནས་ཞིང་གཞན་བྱོན། ། ཁྱེད་ལ་རེ་བའི་སློབ་
འབངས་འགས། ། ཉིད་གསུང་འབྲི་ཀློག་དར་བསྒོམ་པར། ། བྱས་པས་མཐུ་
བཟང་ལ་བརྟེན་ནས། ། སྐྱེ་དང་ཚེ་རབས་འབྲལ་མེད་ཤོག ། ཅེས་གུ་ཎས་ .
སློབ་འབངས་ཡོངས་ཀྱི་དོད་བྱས་ནས་གསོལ་བ་བཏབ་པ་ལགས་སོ། །
སྨྲས་པ།
ལེགས་བྱས་བསོད་ནམས་ཉམས་དགའི་ཚལ་ལས་ཐོན། །
མང་ཐོས་ཡོན་ཏན་བཟང་བོའི་འབྲས་བུས་དུད། །
བརྩེ་ཆེན་འཕྲིན་ལས་ཡངས་པའི་གྲིབ་བསིལ་ཅན། །
ཁྱོད་གཞན་རིགས་ཀྱི་ཅོད་པན་གང་དུ་བཙལ། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཁྱོད་ཡོན་འཕགས་པའི་བློ་གྲོས་ལས་འགོངས་ཤིང་། །
ཚངས་པའི་སྲས་མོའི་ལྗགས་རྩེའི་ཡུལ་མིན་ན། །
ཕལ་བའི་བློ་གྲོས་མཐའ་དག་གཅིག་བསྒྲིལ་ཀྱང་། །
གསང་གསུམ་ཡོན་ཏན་མ་ལུས་ཇི་ལྟར་བརྗོད། །
མདོ་སྨད་ལྷོ་རྒྱུད་གསེར་ལྡན་འཛིན་མའི་གཞིར། །
ངེས་དོན་རིག་པའི་མེ་ཏོག་བཞད་པའི་སྡེ། །
བསམ་འགྲུབ་ནོར་བུའི་གླིང་གི་ཆོས་གྲྭ་ཆེ། །
ངོ་མཚར་རང་བཞིན་བསམ་པའི་ཡུལ་ལས་འགོངས། །
རྨད་བྱུང་ལུང་རྟོགས་མེ་ཏོག་ཙམ་པ་ཀ །
ཐོད་དུ་བཅིངས་པའི་ཁུར་ལ་མི་ངལ་བ། །
ལི་ཁྲིའི་རྒྱ་མཚོ་འཕྱུར་འདྲའི་ཆོས་སྡེ་དེར། །
དུས་འཁོར་བསྟན་པའི་བ་དན་གཡོ་ལགས་ཀྱང་། །
ཆེར་སྙིགས་དུས་ཀྱི་སྲིན་པོ་ཁྲོས་པ་ཡིས། །
དུས་འགྱུར་མནར་གཅོད་སྡང་མིག་འཚུབ་པའི་མེས། །
གངས་ཅན་ཕན་བདེའི་རྩ་བ་དོང་ནས་སྤྲུགས། །
ཁྱད་འཕགས་བསྟན་འཛིན་ལུགས་མེད་འདམ་དུ་ལྷུང་། །
དེ་ཚེ་མགོན་ཁྱོད་ཐུགས་བསྐྱེད་མཐུ་སྨིན་པས། །
ཕུལ་བྱུང་ཐབས་མཁས་བཟང་བོས་སྐྱེད་བསྲིངས་པའི། །
66



དུས་འགྱུར་གྱི་འོག་ནས་ཐོས་བསམ་བྱས་ཤིང་མ་ཏི་ཀིརྟིའི་ཞབས་པད་བསྟེན་པ།
ཉིན་རེ་ལེགས་བཤད་རིག་པའི་གཎྜིའི་སྒྲ། །
ཆད་མེད་ལྡིར་བའི་ངོ་མཚར་སུ་ཡིས་དཔོག །
དུས་འགྱུར་སྙིགས་མའི་སྤྲིན་ནག་འཛིངས་པའི་གྲྭར། །
དོལ་པོ་ཞེས་བྱའི་བསྟན་པའི་ལམ་སྲོལ་ལ། །
ལོངས་སུ་སྤྱོད་པའི་བཀྲ་ཤིས་རྫོགས་ལྡན་གཡང་། །
གཡས་སུ་འཁྱིལ་བའི་ངོ་མཚར་མགྲོན་དུ་བསུས། །
མཁས་གྲུབ་དབང་ཕྱུག་མ་ཏི་སརྦ་ཛྷཱ། །
དུས་ཞབས་གཉིས་པ་རྡོ་རྗེ་བཟང་བོ་སོགས། །
ཐེག་པ་མཆོག་གི་རྩེར་གཤེགས་སློབ་དཔོན་ཞབས། །
ཚུལ་བཞིན་བསྟེན་ལ་རྟག་ངུ་ནོར་བཟང་བཞིན། །
མདོ་སྔགས་དྲི་མེད་གཞུང་ལུགས་རྒྱ་མཚོ་ཆེའི། །
རྨད་བྱུང་དགོངས་བཞེད་ཡིད་བཞིན་ནོར་བུའི་དཔྱ། །
བདག་གིར་བཞེས་པའི་མཁྱེན་རབ་ནམ་མཁའི་མཐའ། ། །
བཙལ་ན་འཇམ་དཔལ་དབྱངས་ཀྱི་བློ་ཡང་ངལ། །
མི་འགྱུར་བདེ་ཆེན་དུས་ཀྱི་འཁོར་ལོ་ཡི། །
དགའ་ཆེན་གསང་མཛོད་རིམ་གཉིས་ཟབ་ལམ་གྱི། །
རྟོགས་པ་ཀློང་ནས་བརྡོལ་བའི་ཉམས་དགའི་གྲོང་། །
ངོ་མཚར་གཟིགས་མོར་ཕབ་པའི་ཚུལ་ལ་བསྔགས། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྐྱེན་ངན་ལམ་དུ་སློང་བའི་བློ་སྦྱོང་གིས། །
སྡུག་བསྔལ་མེ་དཔུང་འཁྲིགས་པའི་བཙོག་དགུའི་ཀློང་། །
ངོ་མཚར་ཉམས་དགའི་ལྟད་མོར་ཤར་བ་ན། །
གླང་ཤར་གཉིས་ཀྱང་དགྱེས་པའི་བཞད་མོ་ལྡིར། །
གངས་ཅན་བསོད་ནམས་མར་ངོའི་ཟླ་བ་ལྟར། །
ཉིན་བཞིན་འགྲིབ་པའི་ངང་ཚུལ་དེ་ལྟར་ཀྱང་། །
ཐུབ་དབང་བསྟན་པའི་བཤད་སྒྲུབ་ཤིང་རྟའི་འགྲོས། །
ལྗོངས་འདིར་འདྲེན་པའི་དམ་པ་རྣམས་ལ་བསྔགས། །
སྔོན་བསགས་ལས་སྨོན་བཟང་བོས་ཉེར་འབྲེལ་བའི། །
འཇམ་མགོན་བླ་མ་མ་ཏིའི་གསུང་གི་བཅུད། །
ཉིན་བཞིན་སྤྱོད་ལ་ཕྱོགས་བཅུའི་ཞིང་ཁམས་ནས། །
རྒྱལ་བ་རྣམས་ཀྱང་བསྔགས་པའི་ལས་ཀྱིས་བྲེལ། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
དུས་འགྱུར་ཆེན་པོའི་འོག་ནས་གཞུང་ལུགས་ཆེན་མོ་རྣམ་ཐོས་བསམ་གྱིས་
གཏན་ལ་ཕབ་ཅིང་མ་ཏི་ཀིརྟིའི་ཞལ་སྔ་ནས་ཀྱི་དྲུང་དུ་ཟབ་རྒྱས་ཀྱི་གདམས་པ་
མང་དུ་གསན་པའི་ཚུལ་གྱི་སརྒ་སྟེ་ལྔ་བའོ།། །།
68



དྲུག་པ། དཔལ་ལྡན་རྒྱལ་བ་ཇོ་ནང་བའི་བྱིན་རླབས་
དོན་བརྒྱུད་ཀྱི་ཁྲི་རབས་ཞེ་དྲུག་པའི་གསེར་ཁྲིར་
མངའ་གསོལ་ཞིང་། བསྟན་པའི་མེ་རོ་
རྨང་ནས་གསོ་བའི་མཛད་པའི་ཚུལ།
པཎ་གྲུབ་བྱེ་བ་བགྲོད་པའི་གཞུང་ལམ་ཆེར། ། །
གུས་རྟག་བརྩོན་པའི་བསྔགས་འོས་འཛུམ་དཀར་གསལ། །
མཚུངས་མེད་བཤེས་གཉེན་བརྩེ་བའི་ཀློང་དབྱིངས་ལས། །
སྐལ་བཟང་ཡིད་འཕྲོག་ལེགས་བཤད་ཆར་དུ་ཕོབས། །
དགུང་གྲངས་ཞེ་དགུ་བ་མེ་ཞེས་པ་མེ་འབྲུག་ལོར་(༡༩༧/༦) བདག་
ཉིད་ཆེན་པོས། རང་གི་ཞང་བོ་ངག་གྲུབ་བྱ་བ་དེ་ཉིད་སྐྱབས་རྗེ་བླ་མ་དམ་པ་
ངག་དབང་རིག་འཛིན་རྡོ་རྗེའི་ཞལ་སྔ་ནས་དྲུང་དུ་བཏང་སྟེ། བདག་ཉིད་
དཔལ་བསམ་འགྲུབ་ནོར་བུའི་གླིང་གི་རང་ཤག་ཏུ་གནས་འཆའ་བ་ལེགས་སམ།
ཡང་ན་གནས་གཞན་དུ་སྤོས་ན་ལེགས་ཚུལ་ཞུ་བར་བྱས་པས། རྟོགས་པ་ཀློང་
ནས་བརྡོལ་བའི་བླ་མ་དེ་ཉིད་ཀྱིས། ད་ནི་གནས་གང་དུ་མི་སྤོ་བར་ཤར་འཛམ་
ཐང་བསམ་འགྲུབ་ནོར་བུའི་གླིང་དུ་རྒྱུན་བཞུགས་མཛད་དེ། ངེས་དོན་གྱི་
བསྟན་པ་རིན་པོ་ཆེའི་ཁུར་བསྣམས་དགོས་ཚུལ་སོགས་ཀྱི་གསུང་འཕྲོས་མང་དུ་
བྱུང་བ་མ་ཟད། རྣམ་ཀུན་མཆོག་ལྡན་གྱི་སྟོང་གཟུགས་ཕྱག་རྒྱ་ཆེན་མོ་དང་



རྗེ་ངག་དབང་ཡོན་ཏན་བཟང་བོའི་རྣམ་ཐར།
མཆོག་མི་འགྱུར་བའི་བདེ་བའི་ཡེ་ཤེས་ཆེན་པོ་གཉིས་ཟུང་དུ་འཇུག་པའི་ལམ་
མཆོག་སྐལ་བ་དང་ལྡན་པའི་གང་ཟག་རྣམས་ལ་ལེགས་པར་སྟོན་པའི་མཚོན་
བྱེད་རྡོ་རྗེ་དང་དྲིལ་བུ། བཀྲ་ཤིས་པའི་རྟགས་ཀྱི་མཚན་མས་སྤྲས་པའི་དཀར་
ཡོལ་རོ་བཅུད་ཕུན་སུམ་ཚོགས་པའི་ཕྱུར་བུར་བཀང་བའི་དངོས་རྫས་གྱ་ནོམ་
པའི་གནང་སྦྱིན་དང་བཅས། ངེས་དོན་བསྟན་པའི་མངའ་བདག དུས་
གསུམ་རྒྱལ་བའི་སྤྱི་གཟུགས་མཁས་དང་གྲུབ་པའི་དབང་ཕྱུག སྐྱབས་རྗེ་བླ་མ་
རིན་པོ་ཆེ༧ངག་དབང་ཡོན་ཏན་བཟང་བོ་གང་ཉིད་དཔལ་ལྡན་རྒྱལ་བ་ཇོ་ནང་
བའི་བྱིན་རླབས་དོན་བརྒྱུད་ཀྱི་ཁྲི་རབས་ཞེ་དྲུག་པའི་གསེར་ཁྲིར་མངའ་གསོལ་
བ་ཡིན་པས་ཞལ་བཞེས་ཡིད་ཚིམ་པ་ཞིག་གནང་བ་མཁྱེན་མཁྱེན་ཞེས་དད་སྤྲོ་
མི་ཟད་པར་འཇུག་པས་ཡིད་གང་སྟོབས་ཀྱིས་ཞུ་མཆིད་བདུད་རྩིའི་ཆུན་པོ་རྒྱུ་
ཡངས་སུ་གྲོལ་བའི་སྙན་འབུལ་དགྱེས་བྱེད་དུ་སྤྲོ་བ་ལ་ཅི་ཡང་ཆས་ན། དགོས་
པ་ཆེན་པོས་སྐབས་ཕྱེ་ཞིག་ཅེས་སོགས་ཞུ་བ་ནན་ཏན་དུ་ཕུལ་བ་དང་། རྗེ་
བཙུན་བླ་མ་ངག་དབང་བློ་གྲོས་གྲགས་པའི་ཐུགས་ཀྱི་བཞེད་དགོངས་ཀྱང་དེ་
ལུགས་སུ་གནས་པས་གཙང་བའི་རྡོ་རྗེ་སློབ་དཔོན་གྱི་གསེར་ཁྲིར་མངའ་གསོལ་
བ་ན། དཀར་ཕྱོགས་ལ་དགའ་བའི་ལྷ་རྣམས་ཀྱིས་ཀྱང་ཨ་ལ་ལ་ཞེས་ངོ་མཚར་
བའི་བསྔགས་པ་བྱང་ཕྱོགས་ཀ་ལཱ་བའི་ཞིང་གི་རིགས་ལྡན་ཆོས་ཀྱི་རྒྱལ་བོའི་
མདུན་སར་སྤྲིངས་སོ། །
ལེགས་བྱས་ཆུ་གཏེར་ཆེན་པོའི་འཇིངས་ལས་ཐོན། །
བྱིན་རླབས་གསེར་གྱི་ར་བས་ཀུན་ནས་བསྐོར། །
སྤངས་རྟོགས་ཡོན་ཏན་བརྒྱ་ཡི་དཔལ་འབར་བ། །
དགེ་ལེགས་བཟང་བོའི་ལྷུན་པོ་ཅིར་ཡང་མཛེས། །



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
རྟོགས་པའི་ཀློང་རྡོལ་རིག་འཛིན་རྡོ་རྗེ་ཡིས། །
ཐབས་དང་ཤེས་རབ་མཚོན་བྱེད་རྡོ་དྲིལ་ཟུང་། །
གང་ལ་གཏད་པའི་དུས་སྟོན་ཤར་བའི་ཚེ། །
རྡོ་རྗེ་སློབ་དཔོན་མཚན་གྱི་མེ་ཏོག་བཞད། །
\
བློ་གྲོས་གྲགས་པའི་ཐུགས་བསྐྱེད་རྟ་བདུན་གྱིས། །
དྲངས་པའི་ཁྱོད་བློ་ཉིན་བྱེད་ཤར་བ་ཡིས། །
དུས་འཁོར་བསྟན་པའི་པད་ཚལ་དུས་གཅིག་ཕྱེ། །
བྱིན་རླབས་དོན་བརྒྱུད་ཁྲི་འཕངས་བདག་གིར་བཞེས། །
འདི་ལྟའི་ཚུལ་ལ་ལེགས་པར་བསམ་བྱས་ན། །
རང་ཅག་ཇོ་ནང་བ་ཡི་བསྟན་སྲིད་ལ། །
རྒྱལ་དང་དེ་སྲས་གཞན་ལས་ལྷག་པར་དུ། །
བཀའ་དྲིན་གསེར་ལྡན་འཛིན་མས་ཐེག་པར་དཀའ། །
ཞེས་ཀྱང་སྨྲའོ། །
དེ་ནས་ཟླ་དྲུག་པའི་དུས་ཚེས་དགེ་བར་རིམ་གཉིས་ཀྱི་ལམ་ལ་བརྩོན་
ཞིང་རྣམ་གྲོལ་དོན་དུ་གཉེར་བའི་དགེ་འདུན་འདུ་བའི་བསྟི་གནས། ལེགས་
བཤད་ཆོས་ཀྱི་དབྱངས་སྙན་རྒྱུན་མི་འཆད་དུ་སྒྲོགས་པའི་དགའ་ཚལ། ངེས་
དོན་བསྟན་པའི་འབྱུང་ཁུངས་ཆོས་སྡེ་ཆེན་པོ་བསམ་འགྲུབ་ནོར་བུའི་གླིང་ཞེས་
གྲགས་པའི་གཙུག་ལག་ཁང་གི་ཉེ་འདབས་ཀྱི་རང་ཤག་ཏུ་མི་འཇིགས་སེང་གེས་



རྗེ་ངག་དབང་ཡོན་ཏན་བཟང་བོའི་རྣམ་ཐར།
བཏེག་པའི་འོད་དཀར་ནོར་བུའི་ཁྲི་ལ་བདག་ཉིད་ཆེན་པོའི་ཞབས་ཀྱི་པད་མོ་
བཀོད་དེ། དམ་པའི་ཆོས་ཀྱི་རྒྱལ་སྲིད་བདག་གིར་བཞེས་ནས། ཐོག་མའི་
ཆོས་གསུང་ཡུལ་གྱི་གདུལ་བྱར་གྱུར་བ་མཁན་བསྟན་སྲུང་དང་། བླ་མ་སྣང་
སྟོང་གཉིས་རབ་བྱུང་སྔོན་དུ་འགྲོ་བའི་དགེ་ཚུལ་གྱི་དངོས་པོ་ལ་བཀོད་ཅིང་།
གཞན་དུས་འཁོར་མཆོག་དབང་སོགས་བསྩལ་བའི་བཀྲ་ཤིས་ཀྱི་སྒོ་འཕར་དང་
པོར་ཕྱེ་བའི་དབུ་ཚུགས། དེ་བཞིན་དུ་ཡུལ་བའི་བསྟན་འཛིན་དང་། སངས་
རྒྱས་འོད་ཟེར་དང༌། ཚོགས་གཉིས་བཟང་། བྱ་སྒྲུབ་དཔལ་ སོགས་ རིམ་
གཉིས་ཀྱི་རྣལ་འབྱོར་བ་དང་། སྡེ་སྣོད་ལ་སྦྱངས་པའི་དགེ་བའི་བཤེས་གཉེན་
དང་། གདན་ས་དང་སྒྲུབ་སྡེ་ཅི་རིགས་ནས་དོན་གཉེར་གྱིས་འདུས་པའི་བླ་མ་
ཆེ་ཆུང་སོགས་འདུས་སྤྱི་ལ། སྐྱབས་མགོན་ངག་དབང་བློ་གྲོས་གྲགས་པའི་
ལེགས་བཤད་ཐམས་ཅད་ཀྱི་ནང་ནས་ཕུལ་དུ་གྱུར་བ་ངེས་དོན་དབུ་མའི་རྣམ་
བཤད་གདོང་ལྔའི་ང་རོས་གཙོས་བཀའ་འབུམ་ཡོངས་རྫོགས་ཀྱི་བཀླག་ལུང་
བསྩལ་བའི་འཕྲོས་སུ། དབུ་ཕར་རྣམ་འགྲེལ་བཅས་ལམ་གྱི་རིམ་པར་བསྒྲིགས་
པའི་གསུང་བཤད་ཤིན་ཏུ་ཟབ་པ་སྣ་རེ་ཙམ་གོ་བས་ཀྱང་ལམ་གྱི་གནད་དུ་མ་
ཞིག་ལ་ངེས་པ་བདེ་བླག་ཏུ་སྟེར་བར་འགྱུར་བ་ལུང་རིགས་ཀྱིས་མཐའ་ཆོད་པ་
བསྩལ་ཅིང་། འདུས་པ་མང་བོ་ལ་ཆོས་འཆད་པའི་ཐོག་མའི་རྟེན་འབྲེལ་གྱི་
བཀྲ་ལེགས་པའི་དབང་གིས་སངས་རྒྱས་ཀྱི་ཞལ་མཐོང་བའི་ལྷ་ཀླུ་རྣམས་ཀྱང་
ཤིན་ཏུ་ཡ་མཚན་ཅིང་དགའ་བའི་བསྔགས་བརྗོད་སྲིད་རྩེའི་བར་དུ་བསྒྲགས་པ་
གདོན་མི་ཟ་ལ། དུས་ཀྱི་མཐར་ཡང་ཁམས་གསུམ་ཆོས་ཀྱི་རྒྱལ་བོ་ཀུན་མཁྱེན་
དོལ་པོ་བའི་བསྟན་པའི་སྙིང་བོ་མི་ནུབ་ཅིང་རིང་དུ་གནས་པའི་མཛད་པ་འདི་
ལྟ་བུ་ནི་མཁས་པའི་སྐྱེ་བོ་རྣམས་ཀྱི་ཡིད་རང་དབང་མེད་པར་འཕྲོག་པར་བྱེད་



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
པའི་རྣམ་པར་ཐར་བ་རྨད་དུ་བྱུང་བའོ། ། ་
དགུང་གྲངས་ང་གཅིག་པ་དུས་ཀྱི་ཕོ་ཉ་ཞེས་པ་ས་རྟ་ལོའི་ནག་ཟླའི་ཡར་
ཚེས་ལ། བརྩོན་འགྲུས་དཔལ་དང་། བསྟན་འཛིན་སོགས་ཀྱི་ཞུས་ངོར་སླར་
ཡང་སྐྱབས་མགོན་མ་ཏིའི་གསུང་འབུམ་གྱི་བཀླག་ལུང་བསྩལ་ཞིང་སྤྱི་སྒེར་གྱི་
བསླབ་འདོམས་ཤ་ཚར་སྦྱར་བ་མང་ཙམ་ཕོག དགུན་ཁར་དོན་གཉེར་ཅན་
སྐོར་ཞིག་ལ་རྟ་མགྲིན་བསྐང་བསྡུས། བདེ་བ་ཅན་གྱི་རྒྱུད་བཞིའི་ངག་འདོན།
རྒྱུད་བཞིའི་བཤད་པ། དུས་འཁོར་ལྷན་སྐྱེས་ཀྱི་ཁྲིད་ཡིག་སོགས་ཀྱི་བཀླག་
ལུང་འདོད་སྦྱར་བྱས། སྐབས་སྐབས་སུ་དཀྱིལ་འཁོར་སྒྲུབ་མཆོད་དང་བདག་
འཇུག་ལེན་པ་དང་། ཚེས་བཅུའི་མཆོད་པ། ཚོགས་ཀྱི་འཁོར་ལོ་སོགས་ལ་
བརྩོན་པར་བྱེད་པ་དང་། ཆོས་དོན་དུ་གཉེར་བའི་སློབ་མ་རེ་གཉིས་བྱུང་ཚེ་
ཟང་ཟིང་ལ་ལྟོས་པ་མེད་པར་སྔར་རང་གིས་ཇི་ལྟར་ཉམས་སུ་བླང་བའི་རིམ་པ་
དེ་ལྟར་དུ་འཁྲིད་པ་སོགས་གདུལ་བྱ་འཁྲིད་པའི་རིམ་པ་ལ་མཁས་ཤིང་། དུས་
འདི་ཙམ་ནས་ཕྱོགས་ཐ་དད་ནས་འདུས་པའི་སེར་སྐྱ་དྲག་ཞན་མཐའ་དག་གིས་
རྗེ་འདིའི་ཞབས་ཀྱི་པདྨ་སྤྱི་བོར་མཆོད་ཅིང་། ཟང་ཟིང་གི་འབུལ་བ་བསྙེན་
བཀུར་སོགས་དབྱར་དུས་ཀྱི་སྤྲིན་ལ་འགྲན་པ་བྱུང་ཞིང་། དེ་དག་ལ་སོ་སོའི་
བབས་བསྟུན་གྱིས་གནང་ཆ་གསོལ་རས་ཀྱང་སྩོལ་བར་མཛད་དོ། །
དགུང་གྲངས་ང་གཉིས་པ་དོན་འགྲུབ་ཅེས་པ་ས་ལུག་ལོར། སྤྲུལ་སྐུ་
ཆོས་སྣང་དང་། བླ་མ་བརྩོན་འགྲུས་དཔལ་སོགས་གྲྭ་ཉི་ཤུ་ལྷག་ལ་འཇམ་
དབྱངས་བླ་མ་ཐུབ་བསྟན་དགེ་ལེགས་རྒྱ་མཚོའི་དུས་ཀྱི་འཁོར་ལོའི་བསྐྱེད་རིམ་
རྒྱས་པའི་ཡིག་ཆའི་སྟེང་ནས་ཞིབ་ཁྲིད་དང་། གསུང་གི་ཟུར་ཕྲམོར་ཡང་བློ་
གསལ་མགུ་བའི་ལེགས་བཤད་ཀྱི་སྐྱེས་མང་དུ་ཐོན། གཞན་ཡང་རྗེ་ཀུན་



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགའ་གྲོལ་མཆོག་གི་བཅོམ་ལྡན་འདས་རྡོ་རྗེ་མི་འཁྲུགས་པའི་ངག་འདོན་དང་།
དཔལ་སྤྲུལ་སྔོན་འགྲོའི་བཀླག་ལུང་། སྨྱུང་གནས་དུས་ཁྲིམས་བརྒྱད་ཀྱི་འགྲེལ་
བ་སོགས་ཆོས་བཀའ་མཐའ་ཡས་པ་སྩལ། དེ་མཚུངས་སུ་མཁན་དཀོན་ཚུལ་
སོགས་གྲྭ་བཅུ་ཙམ་རབ་བྱུང་སྔོན་དུ་འགྲོ་བའི་དགེ་ཚུལ་གྱི་དངོས་པོ་བསྒྲུབ་ཏེ་
ངུར་སྨྲིག་གི་མདངས་ཀྱིས་མཛེས་པར་བྱས་སོ། །
ཆོས་ཚན་དང་པོ་ཐུབ་དབང་། ཚུལ་ཁྲིམས་བཟང་སོགས་དྲུག་ཙམ་
དཔལ་དུས་ཀྱི་འཁོར་ལོའི་རྫོགས་རིམ་གྱི་ཉེར་བསྡོགས་སྐྱབས་འགྲོ་འབུམ་ལྔ་ལ་
འདུག་པའི་དབུ་བཟུང་སྟེ་རིམ་གྱིས་སྦྱོར་བ་ཡན་ལག་དྲུག་ལ་དམ་པ་གོང་མའི་
ཕྱག་སྲོལ་བཞིན་ལོ་གསུམ་གྱི་ས་བཅད་ཀྱི་ཁོངས་སུ་མཇུག་རྫོགས། དེ་དག་གི་
རང་ལ་འཇམ་མགོན་བླ་མའི་ཁྲིད་ཡིག་མཐོང་བ་དོན་ལྡན་རྩ་བར་བཟུང་ཞིང་།
ཟུང་འཇུག་རབ་གསལ་དང་། ལྷན་ཐབས་འོད་བརྒྱ་འབར་བ་གཉིས་ཀྱིས་
ཟུར་བརྒྱན། , འབའ་མདའ་འཇམ་དཔལ་དབྱངས་ཀྱི་སྒོམ་རིམ་གྱི་གསལ་བྱེད་
ཀྱི་རྒྱན་དུ་བྱས་ཏེ་བྱིན་རླབས་ཀྱི་ཚན་ཁ་གཞན་དང་མི་མཉམ་པའི་ཚུལ་གྱིས་
ཞིབ་ཁྲིད། རྟགས་ཚད་དང་གེགས་སེལ་སོགས་མྱོང་ཁྲིད་ལུས་སྦྱོངས་འཁྲུལ་
འཁོར་སོགས་རྒྱས་ཁྲིད། ལག་ལེན་གྱི་རིགས་རྣམས་ཞིབ་ཏུ་བསླབས་ཏེ་ཐུགས་
ཁུར་ཚད་མེད་པའི་སྒོ་ནས་བསྐྱངས་པས། སློབ་བུ་རྣམས་ལ་བློ་སྐྱེད་ཆེ་བ་དང་
ཞེན་ལོག་སྐྱོ་ཤས་ཀྱི་སྣང་བས་ཡིད་ཤིན་ཏུ་འཁུལ་བ་བྱུང་སྣང་ངོ༌། དོན་གཉེར་
ཅན་སྐོར་ཞིག་ལ་མཆོག་དབང་དང་། དྲང་སྲོང་གཟའ་མཆོག་ཆེན་པོའི་རྗེས་
གནང་། རྣམ་རྒྱལ་ ལྷ་ དགུའི་དབང་དང་། སྒོམ་རིམ་དང་། ཁྲིད་ཡིག་
མཐོང་བ་དོན་ལྡན་གྱི་བཀླག་ལུང་སོགས་གང་འདོད་ཀྱི་ཆོས་སྦྱིན་གནང་། རྗེ་
འདི་སྐུ་ན་ཕྲ་མོའི་དུས་ནས་བཟུང་སྟེ་གཅིག་ཏུ་དབེན་པ་ཁོ་ན་ལ་ཐུགས་གཞོལ་
74



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
བའི་དབང་གིས་ཆེན་པོའི་སྟོང་འུར། དཔལ་འབྱོར་གྱི་ཡོ་ལང་སོགས་འདི་
སྣང་ཆོས་བརྒྱད་ཀྱི་སྤྲོས་པ་མཐའ་དག་བཙན་ཆོད་དུ་བྱས་ཏེ་གཏད་ས་བཞིའི་
སྒོ་ནས་ཚེ་བློས་བཏང་གི་ཆོས་པ་རྣལ་མ་ཞིག་ཡོངས་ཐབས་ལ་སྒོ་ཀུན་ནས་
འབད་པས་ཕྱིས་སུ་དེ་ལུགས་ལྟར་ངེས་དོན་བསྟན་པའི་རྩ་ལག་ཏུ་གྱུར་ཏོ། །
དགུང་གྲངས་ང་གསུམ་པ་དྲག་པོ་ཞེས་པ་ལྕགས་སྤྲེལ(༡༩༥༠)ལོར་
སྐུ་འབུམ། བྱ་ཁྱུང་སོགས་གྲྭ་ས་སྒྲུབ་སྡེ་འགའ་ཞིག་ལ་ཆོས་སྒོ་ཕྱེ་བའི་དབུ་
བརྩམས། ཟླ་བཞི་བའི་ཡར་ཚེས་ལ་མཚོ་སྔོན་ཕྱོགས་ནས་ཕེབས་པའི་བླ་གྲྭ་
འགའ་ཞིག་དང་། མཁན་འོད་རབ། བླ་མ་དཔལ་རྒྱམ། བློ་གསལ་སོགས་
གཉུག་མར་གནས་པའི་གྲྭ་སློབ་སྐོར་ཞིག་གིས་གསོལ་བ་ནན་ཆེན་བཏབ་པའི་
ངོར། འཇམ་མགོན་བླ་མ་སྒྲོལ་བའི་མགོན་པོའི་དགོངས་པ་ཇི་ལྟ་བ་བཞིན་དུ་
སྐྱབས་རྗེ་བླ་མ་རིན་པོ་ཆེ༧ངག་དབང་ཡོན་ཏན་བཟང་བོའི་ཞལ་སྔ་ནས་ཀྱིས་
དཔལ་དུས་ཀྱི་འཁོར་ལོའི་དབང་ཆེན་སློབ་མ་རྗེས་འཛིན་སྟ་གོན་དང་། བྱིས་
པ་འཇུག་པའི་དབང་བདུན་ མཐའ་རྟེན་དང་ བཅས་ པ། མཆོག་དབང་།
མཆོག་དབང་གོང་མ། རྡོ་རྗེ་སློབ་དཔོན་བདག་པོའི་དབང་། རྡོ་རྗེ་སློབ་
དཔོན་བདག་པོ་ཆེན་པོའི་དབང་དང་བཅས་པ་ལེགས་པར་སྩལ། འདི་དུས་
སུ་རྒྱུད་དོན་ལམ་གྱི་རིམ་པར་བསྒྲིགས་ཚུལ་གྱི་གསུང་བཤད་འབྱམས་ཀླས་པའི་
ཟུར་བརྒྱན་ཏེ་བྱིན་རླབས་བདུད་རྩིའི་ཟིལ་མངར་གྱིས་དེ་དག་གི་ཐུགས་རྒྱུད་
ཡོངས་སུ་གཏམས་པར་གྱུར། དེ་ནི་སྐུ་ཚེ་འདིའི་དབང་དུ་བཏང་བའི་ཆགས་
ཅན་རིགས་ཅན་ཀྱི་སྐལ་བཟང་གདུལ་བྱའི་ཚོགས་ལ་དཔལ་དུས་ཀྱི་འཁོར་ལོའི་
དབང་ཆེན་བསྐུར་བའི་ཐོག་མ་ཡིན་པར་སྣང་། །
ཟླ་ལྔ་བར་བློ་ལྡན་གཟུར་གནས་ཀྱི་གྲྭ་བ་འགའ་ཞིག་ལ་ཀུན་མཁྱེན་རྗེས་



རྗེ་ངག་དབང་ཡོན་ཏན་བཟང་བོའི་རྣམ་ཐར།
གནང་། རྟ་མགྲིན་ལུས་དཀྱིལ་གྱི་གཟབ་ཁྲིད། ཆུ་གཏོར། མར་མེའི་སྨོན་
ལམ་སོགས་ཀྱི་བཀླག་ལུང་སོགས་ཆོས་ཀྱི་སྙིང་བོ་མཐའ་དག་གང་འདོད་དུ་
བསྩལ། ཆོས་ཚན་གཉིས་པ་བླ་མ་རིགས་བཟང་། བླ་མ་བློ་གྲོས་བཟང་། བླ་
མ་སེམས་ཉིད། བྱ་བྲལ་བ་རིག་འཛིན་རྒྱ་མཚོ། བླ་མ་ཆོས་བློ། མཁན་པོ་
བདེ་སྟོང་རྡོ་རྗེ། སྤྲུལ་དོན་ཡོད་སོགས་གྲྭ་ཉེར་བདུན་ཙམ་དཔལ་ཇོ་ནང་བའི་
སྤྱི་ནོར། མ་དང་མཁའ་འགྲོའི་གཅེས་ནོར། རྒྱལ་བསྟན་སྤྱིའི་ཕུག་ནོར།
དཔལ་དུས་ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་ལ་འདུག་པའི་གཞི་
ཚུགས།
ཟླ་བདུན་པར་རིགས་ལྡན་སྤྲུལ་བའི་སྐུ་སྐྱབས་རྗེ་བླ་མ་རིན་པོ་ཆེ་སྟོན་
འཁོར་བཅས་མཛོ་མོའི་ཆུ་ཚན་དུ་ཆིབས་བསྒྱུར་ གནང་ སྟེ་ ཞག་ བདུན་ ལ་
བཞུགས། དེ་གར་དཔལ་ཡུལ་གྲུབ་དབང་རིན་པོ་ཆེ་སློང་པོ་དང་། མཁན་བློ་
ཚུལ་སོགས་ལ་སྐྱབས་མགོན་མ་ཏི་རིན་པོའི་བཀའ་འབུམ་ལས་དག་སྣང་སྒྲོལ་
མའི་ཆོས་སྐོར། དཔལ་སྤྲུལ་རིན་པོ་ཆེའི་བསུར་ལྷན་ཐབས་དང་བཅས་པའི་
བཀླག་ལུང་སོགས་འདོད་ཆོས་མང་དུ་བསྩལ། ཁམས་སང་གཏེར་སྟོན་སོགས་
ཆགས་ཅན་རིགས་ཀྱི་གདུལ་བྱ་རིན་པོ་ཆེ་ལྟ་བུའི་སྣོད་དང་ལྡན་པ་འགའ་ཞིག་
གིས་ཆེད་དུ་ཞུས་ངོར། བཀའ་དྲིན་ཅན་གྱི་བླ་མ་རྗེ་མ་ཏི་ཀིརྟིའི་ཕྱག་བཞེས་ཇི་
ལྟ་བ་བཞིན་གཉིས་མེད་རྒྱུད་ཀྱི་རྒྱལ་བོ་དཔལ་དུས་ཀྱི་འཁོར་ལོའི་དབང་སྤྲོས་
མེད་ཀྱི་ཚུལ་དུ་ཐུགས་ཐོག་ནས་བྱིན་རླབས་ཀྱི་ཚན་ཁ་གཞན་དང་མི་མཉམ་
པའི་ཚུལ་དུ་བསྩལ།
དེའི་སྐབས་ གསུང་འཕྲོས་སུ། འདིར་ སྨིན་བྱེད་དབང་ གི་དོན་ནི།
སྔགས་ཀྱི་འཇུག་སྒོ་གང་ཞིག སྔགས་ལ་ཐོས་བསམ་བྱེད་པ་དང་སྔགས་ཀྱི་



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
དངོས་གྲུབ་སྒྲུབ་པ་ལ་དབང་བའི་རིགས་སུ་གནས་པ་དེ་ཡིན། དེ་ནི་རྡོ་རྗེ་སློབ་
དཔོན་མཚན་ཉིད་དང་ལྡན་པས་སྐལ་ལྡན་གྱི་གདུལ་བྱ་སྣོད་དུ་རུང་བ་ལ་རྡོ་རྗེ་
འཆང་གི་དགོངས་པ་དང་མཐུན་པར་སྐུ་བཞིའི་ས་བོན་ཐེབས་ངེས་སུ་བསྐུར་
དགོས་པ་དང་། བླ་མེད་སྤྱི་ལ་དབང་བཞི་ཡོད་དེ། བུམ་དབང་། གསང་
དབང་། ཤེར་དབང་། ཚིག་དབང་ངོ༌། ། བུམ་ཆུ་ལ་བརྟེན་ནས་ཐོབ་པས་
ན་བུམ་དབང་དང་། གསང་རྫས་མྱངས་པ་ལ་བརྟེན་ནས་ཐོབ་པས་ན་གསང་
དབང་། ཤེས་རབ་མ་ལ་བརྟེན་ནས་ཐོབ་པས་ན་ཤེར་དབང་དང་། ཚིག་གི་
བརྡ་སྤྲད་པ་ལ་བརྟེན་ནས་ཐོབ་པས་ན་ཚིག་དབང་ཞེས་ཟེར། དུས་འཁོར་ལ།
བྱིས་པ་ལྟར་འཇུག་པའི་དབང་བདུན། གོང་མ་བཞི། གོང་ཆེན་བཞི། རྡོ་རྗེ་
སློབ་དཔོན་བདག་པོ་ཆེན་པོའི་དབང་སྟེ་བཅུ་དྲུག་གོ། །
སྔ་མ་བདུན་བྱིས་པ་ལྟར་འཇུག་ཚུལ་དང་། གོང་མ་གོང་ཆེན་གཉིས་
དྲང་ངེས་སུ་འཇོག་ཚུལ་དང་། དང་པོ་བདུན་འཇིག་རྟེན་པའི་བདེན་པ་དང་།
གཞན་རྣམས་དོན་དམ་པའི་བདེན་པར་འཇོག་ཚུལ་སོགས་ལུགས་འདིའི་ཐུན་
མོང་མ་ཡིན་པའི་བཞེད་སྲོལ་རྣམས་བསྡུས་རྒྱུད་དབང་གི་ལེའུ་རྩ་འགྲེལ་གྱི་
དགོངས་པ་ཇི་ལྟ་བ་བཞིན་རྒྱ་བོད་ཀྱི་མཁས་པ་སོ་སོའི་འགྲེལ་བའི་སྲོལ་མང་དུ་
གནས་པ་ལས། ཁམས་གསུམ་ཆོས་ཀྱི་རྒྱལ་བོ་ཀུན་མཁྱེན་དོལ་པོ་བའི་བཞེད་
ཚུལ་འདི་ཉིད་ཁྱད་པར་དུ་འཕགས་ཚུལ་དང་། དབང་ཞེས་པའི་ངོ་བོ་དེ་ཡང་།
དབང་གི་བྱ་བྱེད་ཚོགས་པའི་རྒྱུ་རྐྱེན་ལས་སློབ་མའི་སེམས་རྒྱུད་ལ་སྒྲིབ་པ་ཅི་
རིགས་དག་རུང་དང་། མཐར་ཐུག་གི་འབྲས་བུའི་ཡོན་ཏན་ཅི་རིགས་སྐྱེ་རུང་
དང་། ལམ་རིམ་གཉིས་གང་རུང་སྒོམ་དུ་རུང་བའི་ནུས་པ་ཁྱད་པར་པ་ཞིག་
བགོས་པའི་བག་ཆགས་དང་། གསང་ཤེར་བཞི་བའི་དབང་དུས་ཀྱི་ཡེ་ཤེས་
77



རྗེ་ངག་དབང་ཡོན་ཏན་བཟང་བོའི་རྣམ་ཐར།
བག་ཆགས་དང་བཅས་པ་དེ་ཡིན་པས། དབང་གི་སྐབས་སུ་སླ་ཆོས་སུ་མ་སོང་
བ་དབང་གི་ཡོ་བྱད་རྣམས་ཀྱང་ཕུན་སུམ་ཚོགས་པ་ཞིག་དགོས་པ་གཞུང་ཚད་
ལྡན་ལས་གསུངས་པ་ལྟར་ཡིན་མོད། འདིར་དབེན་གནས་ལུང་བ་འགོལ་བོ་
གྱུར་བས་དེ་ལྟར་སྟབས་ཀ་འགྲིགས་པ་ཧ་ཅང་དཀའ་བས་ཁོ་བོའི་བླ་མ་མཆོག་
ནས་བརྒྱུད་པའི་སྤྲོས་མེད་དབང་བཞིའི་ཚུལ་གྱིས་བསྐུར་བའི་ཕྱག་ལེན་ཇི ལྟ་བ་
བཞིན་བདག་དང་སློབ་མ་ལྷ་གསལ་བའི་ངང་ནས་རང་གི་མདུན་གྱི་ནམ་མཁར་
ཕྱོགས་བཅུའི་སངས་རྒྱས་ཐམས་ཅད་སྐུ་གསུང་ཐུགས་ཀྱི་རྡོ་རྗེ་གསུམ་གྱི་རྣམ་
པར་གྲངས་མེད་པ་བཞུགས་པར་མོས་ཏེ། དེ་དག་ལ་གསོལ་བ་འདེབས་པའི་
ཚུལ་གྱིས་སྤངས་རྟོགས་མཐར་ཐུག་གི་དཔལ་དང་ལྡན་པ། མི་འགྱུར་བའི་
བདེ་བ་ཆེན་པོའི་སྐུ་རྣམ་པ་ཐམས་ཅད་པ། གཞོམ་ཞིག་དང་བྲལ་བའི་སྐུ་ཡི་རྡོ་
རྗེ་ཅན་ཁྱེད་ཀྱིས། སློབ་མའི་ལུས་སྐུའི་རྡོ་རྗེ་གསུམ་གྱི་རང་བཞིན་དུ་བྱིན་གྱིས་
བརླབས་པ་དང་། དེ་བཞིན་དུ་གསུང་དང་ཐུགས་རྡོ་རྗེ་གསུམ་གྱི་རང་བཞིན་
དུ་བྱིན་གྱིས་བརླབས་པའམ། ཡང་ན་དཀྱིལ་འཁོར་རྒྱལ་མཆོག་གི་རྩ་བའི་ས་
བཅད་གསུམ་པ་སྙིང་རྗེས་དབང་བསྐུར་ཚུལ་སོགས་ཀྱང་ཡོད་པས། དེ་ལུགས་
ལྟར་བྱིན་རླབས་དགོས་བཀའི་ཚུལ་དུ་བསྐུར་བ་ཡིན།
སྤྱིར་དབང་གང་ཐོབ་ན་དེ་དག་གི་སྐབས་ལས་ཐོབ་པའི་སྤྱི་དང་བྱེ་བྲག་
གི་དམ་ཚིག་དང་སྡོམ་པ་རྣམས་མིག་གི་འབྲས་བུ་ལྟར་བསྲུང་དགོས་པ་རྡོ་རྗེ་
འཆང་གི་རྒྱུད་སྡེ་དུ་མར་ཡང་ཡང་གསུང་ཚུལ་སོགས་ཞིབ་བཤད་མང་དུ་མཛད་
པས་ཀུན་གྱི་དད་གུས་ཀྱི་ཐལ་མོ་སྤྱི་བོར་ཟུམ་སྟེ་ལགས་སོའི་ཞུ་ཚིག་དང་བཀྲ་
ཤིས་པའི་དགའ་དར་ཕུལ། རྗེ་བླ་མ་མཆོག་ཕྱི་འདུལ་ཁྲིམས་དག་པའི་ཀུན་
སྤྱོད་བཀའ་གདམས་རྣམ་ཐར་གཙང་མའི་བརྟུལ་ཞུགས་ཀྱིས་བསྡམས་ཤིང་།



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
ནང་བྱང་ཆུབ་སེམས་རྣམ་པ་གཉིས་དང་རིམ་གཉིས་ཟབ་མོའི་རྣལ་འབྱོར་ལ་
གཅིག་ཏུ་འགྲུས་པས་བསྟན་པའི་ལུས་ཡོངས་སུ་རྫོགས་པའི་ཉམས་རྟོགས་ཀློང་
དུ་གྱུར་བས་གདུལ་བྱ་བཀྲི་བའི་རིམ་པའང་ཁམས་དབང་མོས་པ་ཇི་ལྟ་བ་
བཞིན་ཐད་ཀ་ཐད་ཀར་དོན་དུ་གང་འགྱུར་གྱིས་གདུལ་བྱའི་རྒྱུད་སྨིན་པར་
མཛད་པ་ནི་བསམ་གྱིས་མི་ཁྱབ་པའི་རྣམ་པར་ཐར་བའོ། །
དེ་ནས་སྐྱབས་རྗེ་བླ་མ་རིན་པོ་ཆེ་དཔོན་གཡོག་བཅས་ཟླ་བརྒྱད་པའི་
ཡར་ཚེས་ལ་དཔལ་ལྡན་རིག་པ་འབྱུང་བའི་གྲོང་ཁྱེར་རྔ་ཡུལ་གསེར་མོ་ལྗོངས་
སུ་ཆིབས་བསྒྱུར་གནང་སྟེ། རྩི་ནང་མི་འགྱུར་བདེ་ཆེན་གླིང་དུ་ཕྱག་ཕེབས།
དེ་གར་སྐྱབས་མགོན་མཁས་བཟང་རིན་པོ་ཆེའི་ཞལ་སྔ་ནས་ཀྱི་དྲུང་དུ་གཅོད་
ཡུལ་ཟབ་མོའི་ཁྲིད་ཡིག་གནད་དོན་སྙིང་བོ་དང་། གཅོད་ཡུལ་གདན་ཐོག་
གཅིག་མའི་ཁྲིད་ཡིག་བྱང་ཆུབ་ལམ་བཟང་དང་། བྲམ་ཟེ་ཨརྱ་དེ་བས་མཛད་
པའི་གཅོད་ཀྱི་གཞུང་ཆུང་དང་། ཕ་དམ་པ་རྒྱ་གར་གྱི་གཅོད་གཞུང་བྲུལ་ཚོ་
དྲུག་པ་སོགས་གཅོད་ཀྱི་དབང་ལུང་ཟབ་ཁྲིད་བཅས་ལེགས་པར་མནོས་ཏེ།
ཟབ་གསང་ཆོས་ཀྱི་བདུད་རྩིའི་ལོངས་ལ་ཅི་དགར་རོལ་བའི་སྐལ་བ་བཟང་བོ་
བྱུང་།
ཟླ་དགུ་བའི་དུས་ཚེས་དགེ་བར་ངེས་དོན་རིག་པའི་དབང་ཕྱུག་སྐྱབས་
རྗེ་བླ་མ་རིན་པོ་ཆེ་དང་། བརྩོན་འགྲུས་དཔལ་སོགས་དཔོན་སློབ་དགུ་རྔ་ཡུལ་
སྟོད་ཀྱི་བཀྲ་ཤིས་སྒོ་མང་དུ་སྐྱབས་རྗེ༧ཀུན་དགའ་ཐུགས་རྗེ་དཔལ་གྱི་དྲུང་དུ་
ཕེབས་ཏེ་ཕན་ཚུན་དགྱེས་པའི་འཛུམ་ཞལ་མཇལ་ཞིང་གསུང་འཕྲོས་དམར་བ་
བྱུང་། དེ་ནས་རྗེ་ཀུན་དགའ་ཐུགས་རྗེ་དཔལ་གྱི་ཞལ་སྔ་ནས། ཁོང་དཔོན་
སློབ་རྣམས་དང་གཉུག་མར་གནས་པའི་གྲྭ་སློབ་མང་བོ་ལ། ཀུན་གཟིགས་



རྗེ་ངག་དབང་ཡོན་ཏན་བཟང་བོའི་རྣམ་ཐར།
པཎ་ཆེན་ ཐམས་ ཅད་མཁྱེན་པས་མཛད་པའི་སྒྲུབ་ཐབས་རིན་ཆེན་འབྱུང་
གནས་ཀྱི་ལྷན་ཐབས་དོན་གསལ་ལྟར་སྒྲོལ་དཀར་ཡིད་བཞིན་འཁོར་ལོ་ནས་མ་
ཅིག་ཚེ་རིང་མཆེད་ལྔའི་བར་གྱི་དབང་དང་རྗེས་གནང་། སྒོམ་ལུང་། བཟླས་
ལུང་བཅས་ཀྱི་ཆོས་ཀྱི་བདུད་རྩི་ཕངས་མེད་དུ་བསྩལ་བ་རྣམས་གསན་བཞེས་
མཛད། དེ་དག་གི་བར་སྐབས་སུ་རྗེ་བླ་མ་རིན་པོ་ཆེས། རྗེ་ཀུན་དགའ་
ཐུགས་རྗེ་དཔལ་དང་། མཁན་ཤེས་ རབ་གསལ་བྱེད་དང་། གཙང་བའི་
གསེར་ཁྲི་འཇིགས་མེད་རྡོ་རྗེ་སོགས་བླ་སྤྲུལ་གྲྭ་སློབ་མང་བོ་ཞིག་ལ་ངག་དབང་
བློ་གྲོས་གྲགས་པའི་སྒྲོལ་མའི་ཆོས་སྐོར་དང་། རྣམ་རྒྱལ་མའི་ཆོ་གའི་ལག་ལེན་
བདག་འཇུག་ལྷོ་སྒོ་སོགས་དེའི་ཆོས་སྐོར་ཡོངས་རྫོགས་དང་། འཕོ་བའི་ཆོས་
སྐོར། ཀུན་མཁྱེན་སྐྱེས་རབས་རྣམ་ཐར་ཚིགས་བཅད་མ་ཀུན་ཉོན་ཚ་གདུང་
འཕྲོག་པའི་ཆོས་སྣང་འོད་དཀར་ཟླ་བའི་བསིལ་ཟེར་དང་། ཀུན་མཁྱེན་
མཆོད་ཆོག་གི་ཆོས་སྐོར་ཡོངས་རྫོགས། དབུ་མ་ངེས་གསང་པད་མོ་འབྱེད་
པའི་ཉི་ཟེར་དང་། ངེས་དོན་ཕུར་བའི་བཀླག་ལུང་། རྗེ་སྒྲོལ་མགོན་ཞབས་
ཀྱི་ཁྲིད་ཡིག་མཐོང་བ་དོན་ལྡན་སོགས་ཀྱི་བཤད་ལུང་སོགས་ཀྱི་ཆོས་ཆར་ཕབས་
པ་མ་ ཟད། མདོ་ སྔགས་ རིག་ གནས་ གང་ ཐད་ ལ་ ནམ་ མཁའ་ ལ་ མདའ་
འཕངས་པ་བཞིན་མཁས་པའི་ཉམས་འགྱུར་ཟླ་དང་བྲལ་བའི་སྒོ་ནས་འཆད་པ་
དམར་བ་བྱུང་ཞིང་། མཆོག་དམན་མཐའ་དག་ལ་ཐད་ཀ་ཐད་ཀར་དོན་དུ་
འགྱུར་བའི་བསླབ་བྱ་སྒྲུབ་སླ་ལ་དོན་ཆེ་བ་དུ་མ་སྙིང་གི་ཟེའུ་འབྲུར་བླུགས།
འདི་དུས་ཕྲན་བུའི་རང་ལོ་བཅུ་བདུན་གྱི་སྐབས་སུ་སླེབས་མཚམས་བདག་གི་ཚེ་
རབས་མེ་ཏོག་ཕོག་པའི་ལྷ་སྐལ་སྐྱབས་རྗེ་གུ་ཎའི་དགྱེས་ཞལ་གསར་དུ་མཇལ་
ཏེ་ཐོག་མའི་ཆོས་འབྲེལ་ནོད་དེ་གསུང་གི་བདུད་རྩི་ལ་ལོངས་སྤྱོད་པའི་སྐལ་བ་
80



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
བཟང་བོར་བྱུང་། འདི་དུས་འབྲོག་དགེ་སྤྲུལ་སྐུ་ངག་དབང་བློ་གྲོས་རྣམ་རྒྱལ་
བཀྲ་ཤིས་སྒོ་མང་དུ་གདན་དྲངས་ཏེ། རྗེ་བླ་མ་དེ་ཉིད་ཀྱིས། རིགས་ལྡན་
སྤྲུལ་བའི་སྐུ་སྐྱབས་རྗེ་བླ་མ་རིན་པོ་ཆེ་དཔོན་གཡོག་དང་། རྗེ་ཀུན་དགའ་
ཐུགས་ རྗེ་ དཔལ་ གྱི་ དབང་ ཕྱུག་ དང་། གཙང་ སྤྲུལ་ འཇིགས་ མེད་ རྡོ་ རྗེ།
མཁན་ཤེས་རབ་སོགས་གཉུག་མར་གནས་པ་དང་གློ་བུར་དུ་ལྷགས་པའི་སྐལ་
བཟང་སྣོད་ལྡན་གྱི་ཚོགས་ལ་འཇམ་མགོན་བླ་མ་སྒྲོལ་མགོན་ཞབས་ཀྱི་དཔལ་
དགྱེས་པ་རྡོ་རྗེའི་སྒྲུབ་དཀྱིལ་གོང་མའི་རྗེས་འབྲངས་ཞེས་བྱ་བའི་དབང་སྔོན་དུ་
འགྲོ་བའི་སྒོ་ནས་དང་པོ་ས་སྐྱའི་ཞེན་པ་བཞི་བྲལ་ནས་སེམས་ཁྲིད་ཡིད་བཞིན་
ནོར་བུའི་བར་སྨིན་བྱེད་དབང་། གྲོལ་བྱེད་ཁྲིད། རྒྱབ་རྟེན་ལུང་བཅས་པོ་ཏི་
གཅིག་གི་ནང་དུ་གང་བཞུགས་རྩ་བ་ཡན་ལག་དང་བཅས་པའི་ཆོས་བཀའ་རྒྱ་
ཆེར་བསྩལ་བ་རྣམས་གསན་བཞེས་མཛད།།
དེ་བཞིན་དུ་རྩ་བཤད་ལུགས་ཀྱི་ཀྱེ་རྡོར་གྱི་ཆོ་ག་ཧེ་རུ་ཀ་དགྱེས་པའི་
དབང་དང་། ཆོ་གའི་ལུང་སོ་འབྲང་ལྷ་ལྔ་བྱེད་གྲོལ་དང་བཅས་པ། བདེ་
མཆོག་ལཱུ་དྲིལ་གཉིས་ཀྱི་སོ་སོའི་དབང་དང་ཆོ་གའི་ལུང་། འཇིགས་བྱེད་ལྷ་
བཅུ་གསུམ་མ་དང་། གཤེད་དམར་ལྷ་ལྔ། གཤེད་ནག་རྭ་ལུགས། ཤངས་
ལུགས་རྒྱུད་སྡེ་ལྔ་བའི་དབང་། རྡོ་རྗེ་གདན་བཞིའི་དབང་། སྒྲོལ་མ་རྣལ་
འབྱོར་མའི་དབང་། མི་གཡོ་གཏུམ་པོ་བླ་མེད་ཀྱི་དབང་། ཕྱག་རྡོར་འཁོར་
ཆེན་གྱི་དབང་། ཐུབ་པ་དམ་ཚིག་གསུམ་བཀོད། གསང་འདུས་འཕགས་
ལུགས། དཔལ་འཆི་མེད་རྔ་སྒྲ་རྣམས་ཀྱི་དབང་། མ་ཧཱ་མ་ཡ་དང་། མཁའ་
འགྲོ་མ་སྒྱུ་མ་བདེ་མཆོག་འཁོར་ལོ་བསྒྱུར་བ་དྲུག་གི་དབང་དང་། མི་འཁྲུགས་
པ་ལྷ་དགུའི་དབང་དང་། ཆོས་རྗེ་ཞང་སྟོན་པའི་འདུལ་ཆོག སྒྲོལ་མ་རྣལ་
81



རྗེ་ངག་དབང་ཡོན་ཏན་བཟང་བོའི་རྣམ་ཐར།
འབྱོར་མའི་སྒྲུབ་དཀྱིལ་གཉིས་དང་། ཁྲིད་ཡིག་བདེ་ཆེན་མྱུར་གཏེར་རྣམས་
ཀྱི་ལུང་། ཨ་དཔའ་འཇམ་དབྱངས་བསྟན་འཛིན་གྱི་མི་འཁྲུགས་པའི་དབང་
གི་མཚམས་སྦྱོར་སོགས་མང་དུ་གསན་པ་དང་ལྷན་ཅིག་དཔལ་ཇོ་ནང་བའི་སྙན་
བརྒྱུད་ཀྱི་ཆུ་བོ་གཅིག་ཏུ་འདྲེས་པའི་གདམས་པ་ཟབ་མོ་མཁའ་འགྲོའི་ཐུགས་
བཅུད་གསང་ཆེན་བདུད་རྩིའི་རྒྱུན་ གྱིས་ཐུགས་ཀྱི་བུམ་ བཟང་ ཡོངས་ སུ་
འགེངས་པར་མཛད།
དེ་ལྟ་བུའི་དབང་ཆོས་ཀྱིས་བྲེལ་བ་ཆེ་བའི་སྐབས་ཤིག་ཏུ། ཁོང་དཔོན་
གཡོག་རྣམས་ལ་འགོ་ནད་ཀྱི་རིགས་ཀྱི་ཡམ་ནད་ཅིག་བྱུང་། དེ་སྐབས་རྗེ་ཉིད་
གཟིམ་པའི་ཐུགས་ཉམས་སུ་གསེར་ཞྭ་གྱོན་ཞིང་རྒྱལ་བོའི་ཆས་སུ་ཡོད་པ་ཞིག་
གློ་བུར་དུ་ཁོང་གི་གཟིམ་ཤག་ཏུ་སླེབས་མ་ཐག་འོད་དཀར་བོས་ཁེངས་ཤིང་
འཇིགས་ཟིལ་གྱི་ཉམས་དང་བཅས་ཡོད་པ་ལ་རྗེ་ཉིད་ཀྱིས་མགོ་དང་ལག་པ་
སོགས་གང་དགོས་ཁྱོད་རང་གིས་ཁྱེར་ཞེས་སྦྱིན་བྱ་སྦྱིན་བྱེད་མི་དམིགས་པའི་
འཁོར་གསུམ་སྤྲོས་མེད་ཀྱི་ལྟ་བའི་ངང་དུ་མཉམ་པར་བཞག་པས། ཁོ་ཡིད་
ཚིམ་པའི་ངང་ནས་གར་སོང་ཆ་མེད་དུ་གྱུར། དེ་ཕྱིན་ནས་ཁོང་དཔོན་གཡོག་
རྣམས་ལ་བཀྲ་ཤིས་པའི་དགེ་ལེགས་ཀྱི་སྤྲིན་དཀར་དགུང་དུ་འཕྱུར་བར་སྣང་།
སླར་ཡང་གསང་ཆེན་བདེ་བས་མྱོས་པའི་རྡོ་རྗེ་སློབ་དཔོན་ཆེན་པོ་ཀུན་
དགའ་ཐུགས་རྗེ་དཔལ་གྱི་ཞལ་སྔ་ནས། ཇོ་ལུགས་གྲུབ་ཐོབ་བརྒྱ་རྩའི་རྗེས་
གནང་། རྡོ་རྗེ་རྣལ་འབྱོར་མའི་བསྐྱེད་རིམ་མན་ངག་གོ་དོན་བདེ་ཆེན་རོལ་བ།
མཁའ་སྤྱོད་མའི་རྫོགས་རིམ་ཐུན་མོང་མ་ཡིན་པ་དང་། རྗེ་ཚོགས་གཉིས་རྒྱ་
མཚོའི་བདེ་མཆོག་མཁའ་འགྲོ་རྒྱ་མཚོའི་བདག་འཇུག་མཚམས་སྦྱར་ཐར་བའི་
སྒོ་འབྱེད་སོགས་བཀླག་ལུང་དང་བཅས་ཐུགས་བརྩེ་བས་བཀའ་དྲིན་དུ་བསྩལ་



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
ཡང་རྒྱས་པར་གསན་ཡིག་རྣམས་སུ་གསལ་ལོ། ། དགུན་ཁར་ཏོ་ཙ་བླ་མ་
མཁས་དཔལ་ སྒོ་མང་དུ་གདན་དྲངས་ཏེ། དེ་ལ་དབོན་ཕུན་ཚོགས་ནས་
བརྒྱུད་པའི་འབའ་མདའ་འཇམ་དཔལ་དབྱངས་ཀྱི་གསུང་འབུམ་གྱི་ལུང་རྒྱུན་
མངའ་བས། དེ་ལུགས་བཞིན་སྙན་སྒྲོན་དུ་ཕུལ་བས་ཐུགས་དགྱེས་པའི་སྒོ་
ནས། རྗེ་བླ་མ་མཆོག་གི་གཙོས་ཕྱོགས་སོ་སོ་ནས་སླེབས་པའི་གྲྭ་སུམ་ཅུ་ཙམ་ལ་
ཟླ་དུ་མའི་རིང་ལ་གསུང་འབུམ་གྱི་ལུང་བསྩལ་བ་རྣམས་གསན་བཞེས་བླ་ལྷག་
ཏུ་མཛད་མུས་སྐབས་བླ་མའི་བཀའ་དྲིན་དུ་དམིགས་ནས་བརྗོད་བྱ་མདོ་རྒྱུད་ཀྱི་
དགོངས་པ་དང་འབྲེལ་ཞིང་རྗོད་བྱེད་སྙན་ཚིག་གི་ལུགས་དང་མི་འགལ་བ་ཐུབ་
བསྟན་ཁང་བཟང་མཛེས་པའི་རྒྱན་དུ་གྱུར་ཅིང་དཔེའི་ཉམས་ཀྱི་སྟེང་ནས་དོན་
ལ་ངེས་པར་ལྷང་གིས་འདྲེན་པ་མ་ཟད། ཚིག་རེ་རེ་ལའང་ཉམས་འདོན་ཚུལ་
ངོ་མཚར་བ་དུ་མ་ཐོན་པའི་རྒྱལ་བོ་དགེ་དབང་གི་རྗེས་སུ་འགྲོ་བའི་ཚུལ་གྱིས་
ཆོས་སྲིད་ཕུན་སུམ་ཚོགས་པའི་རླུང་རྟ་མ་ལུས་པ་བསྐྱེད་པའི་ཐབས་ནོར་བུའི་
རྒྱན་ཕྲེང་ཞེས་བྱ་བ་ཞིག་བརྩམས་ཏེ་ཕུལ་བ་ནི་འདི་ལྟར།
ཨོཾ་སྭ་སྟི། ཆོས་དབྱིངས་ཡེ་ཤེས་ཟླ་བའི་མ་མ་ལས། ། ཉེར་གཅིག་ལྷ་
མོའི་ཆུ་འཛིན་ལྡིང་ཁང་སྤྲོ། ། བྱིན་ཆེན་རིས་བྲལ་སྦྲང་ཆར་ལེགས་འཇོ་
བས། ། ཤེས་རྒྱུན་འཛིན་མར་དགེ་བཅུས་རླན་པར་མཛོད། ། ཚེ་རབས་ཀུན་
ཏུ་དལ་འབྱོར་རྐང་འཐུང་རྒྱས། ། ཡོན་ཏན་བདུན་གྱི་ཡལ་འདབ་ཕྱོགས་རྒྱས་
རྩེར། ། ཆོས་སྲིད་ཟུང་འབྲེལ་འབྲས་བུ་གཡུར་ཟ་ཞིང་། ། བར་ཆད་གཡུལ་
ལས་རྒྱལ་བའི་རླུང་རྟ་བསྐྱེད། ། ཉལ་འགྲོའི་རྒྱུན་བཞིན་ཆད་མེད་ཚེ་སྲོག་
ཟད། ། ནོར་རྫས་མི་བརྟན་ལྷུ་ཕྲེང་འཆར་བ་བཞིན། ། སྙིང་བོ་ཀུན་བྲལ་ཆུ་
ནང་ཟླ་བརྙན་ལ། ། རྟག་འཛིན་གཡུལ་ལས་རྒྱལ་བའི་རླུང་རྟ་བསྐྱེད། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགེ་སྡིག་རྒྱ་གྲོ་དྷ་ཡི་ས་བོན་ལས། ། འབྲས་བུ་བདེ་སྡུག་དཔག་ཚད་ཙམ་ཁྱབ་
བསྐྱེད། ། ད་དུང་བསྐྱེད་པའི་ནུས་པ་དུ་མ་འཛིན། ། ལས་འབྲས་ཚུལ་
བཞིན་ངེས་པའི་རླུང་རྟ་བསྐྱེད། ། བད་མཁྲིས་ནད་ཀྱིས་དུང་དཀར་སྔོ་སེར་
སྣང་། ། དེ་བཞིན་བདེ་སྡུག་འཁྲུལ་སྣང་སེམས་ཀྱིས་བསྐྱེད། ། དམ་ཆོས་
སྨན་གྱིས་ཉོན་མོངས་ནད་སེལ་ལྟར། ། འཁྲུལ་སྣང་གཡུལ་ལས་རྒྱལ་བའི་རླུང་
རྟ་བསྐྱེད། ། སྡུག་བསྔལ་རླབས་ཕྲེང་འཁྲིགས་པའི་ཆུ་སྲིན་གྲོང་། ། དབང་
མེད་ཚུད་པའི་འགྲོ་ཀུན་རྟག་རྒྱུ་ཞིང་། ། ཉིན་མཚན་ཆད་མེད་དུག་གསུམ་ཆུ་
རྒྱུན་འབབ། ། ཞེན་ལོག་ངེས་འབྱུང་སྐྱེ་བའི་རླུང་རྟ་བསྐྱེད། ། བདག་བདེ་
འདོད་པས་སྡུག་བསྔལ་རླབས་ཕྲེང་འཁྲིགས། ། དུག་གསུམ་ཆུ་གཏེར་ཚུད་
པའི་མ་གྱུར་འགྲོ། ། གཞན་ཕན་རིན་ཆེན་ནོར་བུའི་གྲུ་གཟིངས་བཙུགས། །
བྱང་ཆུབ་གླིང་དུ་འདྲེན་པའི་རླུང་རྟ་བསྐྱེད། ། ཀུན་རྫོབ་ཆོས་ཀུན་རང་
བཞིན་བདེན་པས་སྟོང་། ། དོན་དམ་ཡོངས་གྲུབ་ཆོས་སྐུ་ཀུན་ཁྱབ་བདག །
རང་རིག་སྟོང་གསལ་འཛིན་བྲལ་དམིགས་མེད་དབྱིངས། ། ངེས་དོན་གསང་
གནད་རྟོགས་པའི་རླུང་རྟ་བསྐྱེད། ། འཛིན་གཏད་བསམ་སྒོམ་མེད་པའི་མ་
བཅོས་ངང་། ། དམིགས་མེད་རྣལ་འབྱོར་རང་ཤར་སོ་མ་འདིས། ། འཕྲུལ་
ལྡན་རྐང་བཞིས་འབད་མེད་ཤུགས་བགྲོད་བཞིན། ། ངེས་དོན་རྫོགས་ལྡན་
རྟོགས་པའི་རླུང་རྟ་བསྐྱེད། ། མ་དག་རྫུན་ རིས་འབད་མེད་དབྱིངས་སུ་
ཡལ། ། ཞིང་ཁམས་རབ་འབྱམས་ཅིག་ཆར་ལྷན་གྱིས་འཆར། ། རྟ་མཆོག་
རིན་ཆེན་ཀུན་གྱིས་ལེགས་སྤུད་བཞིན། ། ས་ལམ་ཀུན་ཚང་རྫོགས་ལྡན་རླུང་
རྟ་བསྐྱེད། ། ཀུན་ཁྱབ་ཕྱོགས་ལྷུང་བྲལ་བའི་མཁའ་དབྱིངས་སུ། ། འབད་
རྩོལ་ཀུན་བྲལ་བསམ་མེད་གནས་ལུགས་ངང་། ། རྟ་མཆོག་གང་འདོད་ནོར་



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
)
བུས་བརྒྱན་པ་བཞིན། ། ཁྱབ་བརྡལ་ལྷུན་གྲུབ་ཆེན་པོའི་རླུང་རྟ་བསྐྱེད། །
གངས་རིའི་ལྗོངས་ན་རྟ་མཆོག་སྤྲིན་གྱི་ཤུགས། ། མཁའ་ལ་འཕྱོ་བའི་རྟོན་པ་
བཞི་ལྡན་རྗེ། ། རྫོགས་ལྡན་ལྟ་བའི་རྩལ་ཀུན་རབ་ཏུ་རྒྱས། ། ཤེས་རབ་
གཤོག་རྩལ་ལྡན་འདྲའི་རླུང་རྟ་བསྐྱེད། ། རྒྱལ་བསྟན་གངས་ཀྱི་ལྷུན་པོའི་
མགྲིན་པ་རུ། ། ཀུན་མཁྱེན་དུང་སེང་དཀར་མོས་མཁའ་ལ་གཟིགས། །
རྫོགས་ལྡན་གཡུ་རལ་རྒྱས་པའི་སྡེར་བསྒྲད་པས། ། ལོག་སྨྲ་ཤ་རུས་འཐག་
འདྲའི་རླུང་རྟ་བསྐྱེད། ། གྲུབ་དབང་འབུམ་ཕྲག་ལྷོ་སྤྲིན་ཕྱུག་མོའི་དབུས། །
རྒྱུད་སྡེ་རྒྱ་མཚོའི་སྒྲ་བརྒྱ་ཕྱོགས་བཅུར་བསྒྲགས། ། གཡུ་འབྲུག་དང་མཚུངས་
ཏཱ་ར་ནཱ་ཐ་རྗེ། ། སྙན་གྲགས་སྲིད་གསུམ་ཁྱབ་འདྲའི་རླུང་རྟ་བསྐྱེད། ། རང་
རང་རྒྱུན་འཛིན་རིན་ཆེན་ལྗོན་བཟང་རྩེར། ། རང་ལུགས་བརྒྱུད་རིམ་བྱ་རྒྱལ་
ཁྱུང་ཆེན་བཞུགས། ། གཙུག་གི་ནོར་བུས་གང་འདོད་ལེགས་འཇོ་བཞིན། །
དབང་ལུང་མན་ངག་སྦྱིན་འདྲའི་རླུང་རྟ་བསྐྱེད། ། སྐྱེས་ཆེན་དམ་པ་གཡུ་ཡི་
ནགས་ཚལ་དབུས། ། ཐུགས་ལ་ཉམས་རྟོགས་རི་མོ་འབུམ་བཀྲ་ཞིང་། །
བསྟན་འགྲོའི་དོན་ལ་དཔའ་སྙིང་སྟག་ལྟར་རྒྱས། ། དཔལ་ལྡན་བླ་མ་ལྟ་བུའི་
རླུང་རྟ་བསྐྱེད། ། རྒྱལ་ཀུན་འཕྲིན་ལས་རང་གཟུགས་ལས་ཤར་བའི། ། ཉེར་
གཅིག་ཚུལ་འཛིན་ལྷ་མོ་གཙོ་འཁོར་ཀུན། ། སྐྱེ་དགུའི་རླུང་རྟའི་མངའ་བདག་
དབང་ བསྒྱུར་ མཁན། ། ཚོགས་ གཉིས་ ཡོངས་ སུ་ རྫོགས་ པའི་ རླུང་ རྟ་
བསྐྱེད། ། མ་ལུས་རྒྱལ་བའི་འཕྲིན་ལས་མངའ་བདག་མོ། ། གཡུ་ལྗོན་གསར་
བའི་མདངས་འཛིན་ཏཱ་རེ་མ། ། འདི་ཕྱི་ཀུན་ཏུ་ཡི་དམ་ལྷར་བསྟེན་ནས། །
འཇིགས་བརྒྱད་གཡུལ་ལས་རྒྱལ་བའི་རླུང་རྟ་བསྐྱེད། ། འཇིག་རྟེན་དབང་
ཕྱུག་ཞལ་གྱི་ཆུ་གཏེར་ལས། ། ལེགས་བྱོན་ཡིད་བཞིན་འཁོར་ལོ་འོད་དཀར་



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཅན། ། འཆི་མེད་སྲོག་གི་ག་བུར་དཔལ་སྟེར་མས། ། འགྲོ་ཀུན་ཚེ་སྲོག་རྒྱས་
པའི་རླུང་རྟ་བསྐྱེད། ། ཆོས་སྲིད་ཡོངས་དབང་བསྒྱུར་བའི་ལྷ་མོ་རྗེ། ། རབ་
དམར་རྗེས་ཆགས་བྱུ་རུའི་ལྷུན་པོ་ལྟར། ། སྲིད་ཞིའི་ལེགས་ཚོགས་འགུགས་
པའི་ལྕགས་ ཀྱུ་ བསྣམས། ། ཁམས་ གསུམ་ དབང་ དུ་ སྡུད་ པའི་ རླུང་ རྟ་
བསྐྱེད། ། ལས་ སྒྲིབ་ མ་ ལུས་ ཞི་ བའི་ མཐུ་ མངའ་ཞིང་། ། འོད་དཀར་
མདངས་འཕྲོག་བདུད་དཔུང་ཕྱེ་མར་འཐག ། བཅོམ་ལྡན་གཙུག་ཏོར་ལས་
འཁྲུངས་གདུགས་ དཀར་ མོ། ། མནན་ གཏད་ བྱད་ ཁ་ ཞི་ བའི་ རླུང་ རྟ་
བསྐྱེད། ། སྤྲོས་ཀུན་ཞི་བའི་ཡེ་ཤེས་ཆུ་གཏེར་ལས། ། འབད་མེད་མཁའ་
འགྲོ་ནམ་མཁའི་རྒྱལ་མཚན་འཁྱིལ། ། བྱིན་རླབས་བདུད་རྩིའི་གྲུ་ཆར་འཇོ་
བཞིན་དུ། ། འགྱུར་མེད་བདེ་བ་ཆེན་པོའི་རླུང་རྟ་བསྐྱེད། ། རྒྱལ་ཀུན་མཐུ་
སྟོབས་ སྤྲིན་ནག་ སྒོ་འཕར་ལས། ། ཡོངས་ བཞེངས་ དྲག་ རྔམ་ མེ་དཔུང་
འཁྲིགས་པའི་ཀླུང་། ། བསྟན་སྲུང་དགྲ་ལྷའི་དཔའ་བོ་ཆོས་སྐྱོང་ཚོགས། །
ཕྱི་ནང་བར་ཆད་བསལ་བའི་རླུང་རྟ་བསྐྱེད། ། དཀར་ཕྱོགས་སྲུང་མའི་བ་
དན་ དགུང་ལ་འཕྱར། ། ནག་ ཕྱོགས་ མ་རུངས་བདུད་ཚོགས་ རུ་མཚོན་
འགྱེལ། ། ཡུལ་གྲུ་རྣམས་སུ་བདེ་སྐྱིད་དཔལ་གྱིས་བརྒྱན། ། མི་འདོད་གཡུལ་
ལས་རྒྱལ་བའི་རླུང་རྟ་བསྐྱེད། ། མི་མཐུན་གཡུལ་ལས་རྒྱལ་བའི་རྒྱལ་མཚན་
བསྒྲེང་། ། གྲགས་སྙན་ཕྱོགས་བཅུར་གཡོ་བའི་དར་དཀར་ཕྱར། ། ངེས་དོན་
ཆོས་སྒྲ་སྒྲོགས་པའི་དུང་དཀར་འབུད། ། འབད་མེད་དགོས་འདོད་འབྱུང་
བའི་རླུང་རྟ་བསྐྱེད། ། རབ་འབྱམས་དཀྱིལ་འཁོར་སྤྲོ་ཞིང་སྡུད་པའི་གཞི། །
ཡེ་ཤེས་ཆོས་སྐུ་རྣམ་པ་ཐམས་ཅད་པ། ། ཆོས་ཉིད་གཤེགས་སྙིང་དོན་དམ་
གནས་ལུགས་ཀྱིས། ། རྫོགས་ལྡན་ལྟ་བ་རྟོགས་པའི་རླུང་རྟ་བསྐྱེད། ། གཞི་
86



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
དབྱིངས་ཆོས་ སྐུ་ ཀུན་ ཁྱབ་ རྟག་ བརྟན་ དཔལ། ། གཟུགས་ སྐུར་ ལེགས་
བཞེངས་བླ་མ་ཡི་དམ་དང་། ། མཁའ་འགྲོ་ཆོས་སྐྱོང་བསྟན་སྲུང་རྒྱ་མཚོའི་
ཚོགས། ། གང་བཅོལ་རླུང་རྟ་བསྐྱེད་པའི་གྲོགས་མཛོད་ཅིག ། ཅེས་ཆོས་
སྲིད་ཕུན་སུམ་ཚོགས་པའི་རླུང་རྟ་མ་ལུས་པ་བསྐྱེད་པའི་ཐབས་ནོར་བུའི་རྒྱན་
ཕྲེང་ཞེས་བྱ་བ་འདི་ཡང་མཁས་བཙུན་བཟང་བོའི་དཔལ་གྱིས་ལེགས་པར་
བརྒྱན་པ་གང་ཉིད་ལ་འདི་ལྟར་མཁོ་ནས། རང་ཅག་སོགས་ལ་ཐུབ་བསྟན་
དགེ་ལེགས་རྒྱ་མཚོའི་གསུང་འབུམ་གྱི་བཀླག་ལུང་གནང་བས་སྐལ་བཟང་དམ་
པ་ལེགས་པར་བསྩལ་བའི་བཀའ་དྲིན་གྱི་ཟེགས་མའི་ཆ་ཕྲ་བ་ལས་ཀྱང་ཤིན་ཏུ་
ཕྲ་བ་ཙམ་གསོ་ཕྱིར། ཞབས་བརྟན་དུ་དམིགས་ནས་བློ་བཟང་ཆོས་འཕེལ་
བས་ཕུལ་བའོ། ། ཞེས་པའོ། །
ཉན་ཐོས་ཆེན་པོ་ཤཱ་བུ་མོ་བུ་གདན་འཛོམས་པ་ལྟ་བུའི་དཔལ་ལྡན་བླ་མ་
དེ་དག་གིས་བསྐུལ་ཏེ། རྗེ་བཙུན་སྒྲོལ་མའི་སྒོ་ནས་རླུང་རྟ་རྒུད་པ་གསོ་བའི་ཆོ་
ག་འདོད་དགུ་འཇོ་བའི་རིན་པོ་ཆེའི་བུམ་བཟང་ཞེས་བྱ་བའི་སྒྲོལ་མའི་ཀ་
འཛུགས་ཤོག་གྲངས་བརྒྱ་ཕྲག་ལྷག་ཅིག་བརྩམས་གནང་མཛད། དེའི་ཚུལ་
ཡང་གཞུང་དེའི་སྦྱར་བྱང་དུ། འདི་ཡང་སྔར་ནས་རང་རེའི་བསྟན་ལ་ཐུགས་
ཁུར་ཆེ་བའི་བླ་མ་བསྟན་འཛིན་གྱིས་རྒྱང་རིང་ནས་བསྐུལ་བ་དང་། གཞན་
ཡང་རང་ཅག་ལ་སྔ་རྗེས་ཀུན་ཏུ་ཆོས་ཀྱི་མཐུན་རྐྱེན་ཆེར་བསྒྲུབ་ཡང་ཡང་བྱས་
པ་དང་། བསྟན་འགྲོ་ལ་ཐུགས་ཁུར་རྒྱ་ཆེར་མངའ་བ་སྐྱེས་མཆོག་དཔལ་ལྡན་
བླ་མ་དམ་པ་ཐུགས་རྗེ་དཔལ་གྱི་དབང་ཕྱུག བླ་མ་ཤེས་རབ་གསལ་བྱེད་ཕུན་
ཚོགས་འབྱུང་གནས་ཟུང་དང་། རང་གྲོགས་དངོས་གྲུབ་དཔལ་སོགས་ཀྱིས་
རྗེས་སུ་ཡི་རང་བའི་མཐུན་རྐྱེན་ཕྲན་བུ་གང་དགོས་སྦྱར་བ་དང་། ཁྱད་པར་



རྗེ་ངག་དབང་ཡོན་ཏན་བཟང་བོའི་རྣམ་ཐར།
བདག་གི་དཔལ་ལྡན་བླ་མ་འབྲོག་དགེའི་མཆོག་སྤྲུལ་མཁས་གྲུབ་བློ་གྲོས་རྣམ་
རྒྱལ་ཁུ་དབོན་ཟུང་གིས་བཀའ་བསྩལ་གསེར་གྱི་ཅོད་པན་སྤྱི་བོའི་རྒྱན་དུ་ལྷུང་
བ་ལ་བརྟེན་ནས། སྐྱེས་མཆོག་དམ་པ་གང་དག་གི་ཞབས་བརྟན་དང་མཛད་
འཕྲིན་རྒྱས་ཕྱིར་དུ་དམིགས་ནས་ཤཱཀྱའི་དགེ་སློང་བློ་བཟང་ཆོས་འཕེལ་གྱིས་རྔ་
ཡུལ་དུ་དབང་ལུང་སོགས་ཀྱི་ཆོས་སྤྱོད་ཀྱི་བྱ་བ་རྒྱ་ཆེར་འཕེལ་བའི་དུས་སྤྱི་ལོ་
(༡༩༨༠)ལོ་བོད་རབ་བྱུང་བཅུ་དྲུག་པ་ལྕགས་ཕོ་སྤྲེལ་གྱི་ལོའི་རྒྱལ་ཟླའི་ཚེས་
ཉི་ཤུའི་ཉིན་གཟའ་སྐར་ཕུན་སུམ་ཚོགས་པ་དང་འཕྲད་པའི་སྔ་དྲོའི་དུས་སུ་
རྫོགས་པར་སྦྱར་བའི་ཡི་གེ་བ་ཡང་ཀུན་དགའ་བསྟན་མཁས་དང་ངག་དབང་
ཀུན་དགའ་མཆོག་གྲུབ་ཟུང་གིས་བགྱིས་པའོ། ། ཞེས་གསུངས་སོ། །
དེ་བཞིན་དུ་ཀུན་མཁྱེན་ཡབ་སྲས་བརྒྱུད་རིམ་བཅས་ཀྱི་ལྷན་ ཐབས་
དང་ཚོགས་མཆོད་སོགས་ལ་མཁོ་བྱ་ལག་ལེན་གྱི་རིམ་པ་འདོད་དགུ་འཇོ་བའི་
བུམ་བཟང་ཞེས་བྱ་བའང་བརྩམས་གནང་མཛད། བཀའ་རྩོམ་འདི་རིགས་ལ་
དཔྱོད་ཤེས་པ་ཞིག་གིས་ཞིབ་མོར་བརྟགས་པའི་ཚེ་ཚིག་དོན་ཀུན་གྱི་ཆ་ལ་ཐུན་
མོང་མ་ཡིན་པའི་ཁྱད་ཆོས་ངོ་མཚར་ཅན་འབུར་དུ་དོད་པ་ཆེས་མང་ངོ༌། །
དགུང་གྲངས་ང་བཞི་བ་བློ་ངན་ཞེས་པ་ལྕགས་བྱ་ལོ་ཞལ་གསར་བཞད་
ཀྱི་སྐབས་སུ། རྗེ་བླ་མ་ཐུགས་རྗེ་དཔལ་གྱི་དབང་ཕྱུག་དང་མཉམ་དུ་གདན་
འཛོམས་ཏེ་ལོ་གསར་གྱི་དགའ་སྟོན་རྒྱས་པར་བཏང་ཞིང་སྨོན་ལམ་ཆོ་འཕྲུལ་
ཆེན་པོ་དང་བསྟུན་ངེས་དོན་བསྟན་པ་རྒྱས་པའི་ཐུགས་སྨོན་གནང་། དེ་ནས་
དཔལ་ལྡན་བཀྲ་ཤིས་སྒོ་མང་ནས་བླ་སློབ་རྣམས་དཔལ་མི་འགྱུར་བདེ་ཆེན་གླིང་
དུ་ཕྱག་ཕེབས། དེར་སྤྱན་རས་གཟིགས་དབང་ཀུན་དགའ་མཁས་བཟང་
ཞབས་ཀྱིས་བླ་གྲྭ་བརྒྱ་ཕྲག་ལྷག་ལ་སློབ་མ་རྗེས་འཛིན་གྱི་ཆོ་ག་སྔོན་དུ་བཏང་
88



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
ཞིང་། གསང་འདུས་འཇམ་པའི་རྡོ་རྗེ་དང་འབྲེལ་བའི་སྟ་གོན་བཅས་ཉིན་དུ་
མའི་རིང་ལ་སྔོན་བྱོན་མཁས་པའི་དགོངས་པ་བཞིན་ཕྲེང་ཀྲི་སྦྲགས་པའི་དཀྱིལ་
འཁོར་ཞེ་ལྔའི་དབང་ལེགས་པར་བསྩལ་བ་གསན། དེ་ནས་རྗེ་བླ་མ་དཔོན་
སློབ་རྣམས་ཀྱི་ཐུགས་ཀྱི་རེ་བ་ཡོངས་སུ་རྫོགས་ཏེ་སླར་འཛམ་ཐང་བསམ་འགྲུབ་
ནོར་བུའི་གླིང་དུ་ཆིབས་ཁ་བསྒྱུར་ཏེ་གདན་སར་ཕྱགས་ཕེབས།
ཆོས་ཚན་གསུམ་པ་ཐུན་དཔོན་བློ་གྲོས་འཕེལ། བྱ་བྲལ་བ་གྲགས་པ་རྒྱ་
མཚོ། སྤྲུལ་མདོ་སྔགས་བསྟན་འཛིན། རྡོ་རྗེ་སློབ་དཔོན་ཆོས་སྣང་། བསེ་
སྤྲུལ་འཇིགས་མེད་ཕུན་ཚོགས། རྡོ་རྗེ་སློབ་དཔོན་མཆོག་སྒྲུབ། བླ་མ་དཀོན་
འཕྲིན། བྱ་བྲལ་བ་ཀུན་འོད་སོགས་གྲྭ་ཞེ་གསུམ་ཙམ་དཔལ་དུས་ཀྱི་འཁོར་
ལོའི་རྫོགས་རིམ་གྱི་ཉེར་བསྡོགས་སྐྱབས་འགྲོ་འབུམ་ལྔ་ལ་འདུག་པའི་དབུ་
བཟུང་སྟེ་རིམ་གྱིས་བསྙེན་སྒྲུབ་ཡན་ལག་བཞི་ལ་ལོ་གསུམ་གྱི་ཉམས་ལེན་རྣམ་
པར་དག་པའི་ངོས་ནས་མཇུག་གྲུབ་པར་བགྱིས། དེ་དག་ཀྱང་ཡུལ་སྲོལ་གྱི་
དབང་གིས་དབེན་གསུམ་སྐབས་དགེ་བསྙེན་ནས་བསྙེན་རྫོགས་བར་རིམ་གྱིས་
བཀོད་དེ་ཐུབ་པའི་བསྟན་པ་རིན་པོ་ཆེའི་གཞི་བཙུགས་སོ། །
སྨྲས་པ།
མང་ཐོས་གདེངས་ཀ་དར་བའི་དགེ་ལེགས་འབུམ། །
མི་ཟད་འདོད་དགུ་འཇོ་བའི་མཁས་ཁྱོད་ཀྱིས། །
སྤྲོས་མེད་དུས་ཀྱི་འཁོར་ལོའི་བཀའ་དབང་གི། །
རྫོགས་ལྡན་གསར་བའི་འཛུམ་དཀར་ཅི་ཡང་བཞད། །
ཀུན་མཁྱེན་དོལ་པོའི་རང་ལུགས་དྲི་མ་མེད། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
སླར་སྤེལ་མཛད་ལ་སྙིང་སྟོབས་དཔལ་དང་ལྡན། །
རིམ་གཉིས་ལམ་བཟང་འཆད་པའི་དབྱངས་སྙན་ཅན། །
བསྟན་པའི་གསལ་བྱེད་ཆེ་ཞེས་ལྷས་ཀྱང་བསྔགས། །
གངས་ཅན་ཤམ་བྷ་ལ་ཡི་གྲོང་དབུས་སུ། །
ཟབ་གསང་སྔགས་ལ་འཇུག་པའི་སྒོ་གཅིག་པུ། །
ཡི་དམ་རྒྱུད་སྡེ་རྒྱ་མཚོའི་དབང་བཀའ་རྣམས། །
ཚུལ་བཞིན་བསྐུར་བས་ས་འདིར་ཤིས་པས་ཁྱབ། །
གནས་ལུགས་སྤྲོས་བྲལ་རང་བཞིན་དག་པའི་དབྱིངས། །
དོན་དམ་སྐུ་གསུམ་རྣམ་པ་ཀུན་གྱི་བདག །
དབྱིངས་རིག་དབྱེར་མེད་ངེས་དོན་ལྟ་བའི་གནད། །
རྗེན་ཆར་ཐང་མར་བརྡལ་བའི་ཚུལ་ལ་བསྔགས། །
བཀའ་བསྡུ་བཞི་བ་གྲགས་པའི་དུནུ་བྷི། །
ལུང་རིགས་དབྱུ་གུས་བསྐུལ་བའི་སྙན་པའི་སྒྲ། །
དྲང་ངེས་ཤགས་འབྱེད་བརྒལ་བརྟག་རྩོད་པའི་དབྱངས། །
རྣ་བའི་བདུད་རྩིར་བསྒྲུབ་ལ་ཁྱོད་ལས་སུ། །
མགོན་ཁྱོད་ཐབས་ཤེས་གཤོག་ཟུང་བརྐྱང་བཞིན་དུ། །
ངེས་གསང་ལྟ་བའི་བང་འགྲོས་འཕེལ་བའི་ངང་། །
རིགས་ལྡན་ཞིང་གི་གཟིགས་མོ་འདི་ལྟར་ཞེས། །
90



ཇོ་ནང་བའི་ཁྲི་རབས་ཞེ་དྲུག་པར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བ།
ཝ་ལེ་ཐུགས་ལ་འཆར་བའི་ཚུལ་ལ་བསྔགས། །
ཤཱ་བུ་མོ་བུ་ལྷན་ཅིག་འཛོམས་པ་བཞིན། །
དཔལ་ལྡན་བླ་མ་གང་དག་དགྱེས་བཞད་ངང་། །
བཀྲ་ཤིས་སྒོ་མང་ཞེས་བྱའི་གདན་ས་རུ། །
བཀྲ་ཤིས་ཆོས་སྒོ་རྒྱ་མཚོ་འབྱེད་ལ་བསྔགས། །
ཐུགས་རྗེ་གཏེར་ཆེན་དཔལ་ལྡན་བླ་མ་དང་། །
ཡོན་ཏན་རྒྱ་མཚོའི་མཛོད་འཛིན་མཁས་བཙུན་བཟང་། །
མཚུངས་མེད་བློ་གྲོས་ཕྱོགས་ལས་རྣམ་རྒྱལ་ཞབས། །
ལྷན་ཅིག་བཞུགས་པའི་ངང་ཚུལ་དྲན་པས་སྐྱོ། །
རི་བོང་མཚན་མས་མཛེས་པའི་འོད་དཀར་ཅན། །
མཁའ་ལ་གནས་ཀྱང་ཀུ་མུད་བཞད་པ་བཞིན། ། །
མཚུངས་མེད་དཔལ་ལྡན་བླ་མ་ཁྱེད་རྣམས་ཀྱང༌། །
ཞིང་གཞན་བཞུགས་ཀྱང་བདག་ཅག་མ་འདོར་ཀྱེ། །
རང་ཡིད་ཉམས་སུ་དགའ་བའི་ཆོས་གྲྭ་ནས། །
ཁྱེད་རྣམས་བརྩེ་བའི་སྤྲིན་དཀར་འཕྱུར་བ་ལས། །
ཐུགས་རྗེས་མི་འདོར་ཞལ་བཞེས་བདེན་པའི་དབྱངས། །
ད་དུང་རྣ་བའི་དཔལ་དུ་ཉམས་མ་གྱུར། །



རྗེ་ངག་དབང་ཡོན་ཏན་བཟང་བོའི་རྣམ་ཐར།
དེ་ཕྱིར་བདག་སྙིང་འདབ་བརྒྱད་ཟེའུ་འབྲུ་རུ། །
སྐྱབས་གསུམ་ཀུན་འདུས་ངོ་བོར་རྟག་བཞུགས་མཛོད།།
མིག་ནས་ཆར་གྱི་ཐིགས་པ་ཟགས་བཞིན་དུ། །
སྙིང་ནས་རྗེས་སུ་དྲན་པའི་ཚུལ་ལ་གཟིགས། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
དཔལ་ལྡན་རྒྱལ་བ་ཇོ་ནང་བའི་བྱིན་རླབས་དོན་བརྒྱུད་ཀྱི་ཁྲི་རབས་ཞེ་དྲུག་
པའི་གསེར་ཁྲིར་མངའ་གསོལ་ཞིང་བསྟན་པའི་མེ་རོ་རྨང་ནས་གསོ་བའི་ཚུལ་གྱི་
སརྒ་སྟེ་དྲུག་པའོ།། ། །



བདུན་པ། ཡང་དར་བསྟན་པའི་དབུ་བརྙེས་ཏེ་བཤད་
སྒྲུབ་ལས་གསུམ་གྱི་སྒོ་ནས་བསྟན་འགྲོའི་དོན་
རླབས་པོ་ཆེ་མཛད་པའི་ཚུལ།
འཛམ་ཐང་ཆོས་ཀྱི་ཞིང་གི་དགའ་ཚལ་ནས། །
སྤངས་རྟོགས་ཐིག་ལེ་རྫོགས་པའི་འཛུམ་དྲུག་སྟག །
ཐུབ་བསྟན་ནགས་ཀླུང་འཕྱོ་བའི་ངང་ཚུལ་འདིས། །
ཕས་རྒོལ་གླང་པོ་གཞོམ་པའི་བརྡ་རུ་གསལ། །
རབ་རྒྱལ་ལྕགས་བྱ་( ༡༩༥༡)ལོར་གངས་ཅན་སཱ་ལའི་སྨན་ལྗོངས་སུ་
སྔོན་བྱུང་མ་མྱོང་བའི་དུས་ཀྱི་རྣམ་པ་འགྱུར་བའི་གོད་ཆག་ཆེན་པོ་བྱུང་ནའང་།
སླར་ལས་སྨོན་དག་པའི་སྐྱ་རེངས་དཀར་བོས་མདུན་བསུས་ཏེ་རྒྱལ་བསྟན་ཉིན་
བྱེད་ཀྱི་ལང་ཚོ་གསར་དུ་བཞད་དེ་ཆོས་སྒོ་ཕྱེ་བའི་དབུ་བརྩམས། དེ་ནས་ས་
ཟླའི་དུས་མཆོད་ཆེན་མོའི་སྐབས། རིགས་ལྡན་སྤྲུལ་བའི་སྐུ་སྐྱབས་རྗེ་བླ་མ་
རིན་པོ་ཆེའི་ཐུགས་བསྐྱེད་ལས་དགེ་འདུན་འདུས་པའི་སྡེ་རིན་པོ་ཆེ་ཚོགས་པའི་
མཐུན་རྐྱེན་གང་དགོས་བསྒྲུབས་ཏེ། ཐོག་མར་ཚོགས་གུར་ནང་དུ་བཤེས་
གཉེན་འཇམ་པའི་དབྱངས་ངག་དབང་བློ་བཟང་འཕྲིན་ལས་ཚོགས་ཀྱི་མགོན་
དུ་བྱོན་ནས་གྲྭ་བདུན་བརྒྱ་ལྷག་གིས་དཔལ་དུས་ཀྱི་འཁོར་ལོའི་སྒྲུབ་མཆོད་ཕྱག་
ལེན་རྒྱས་པའི་ངོས་ནས་ཞག་བདུན་ལ་འཚོགས་པ་ནི་རྫོགས་ལྡན་ཕྱི་མའི་དུས་



རྗེ་ངག་དབང་ཡོན་ཏན་བཟང་བོའི་རྣམ་ཐར།
སུ་རིགས་ལྡན་མཆོག་གི་འདུས་པ་དང་པོའི་དཔལ་ལ་འགྲན་པ་ལྟ་བུ་བྱུང་སྣང་
ངོ༌། །
དེ་ཡང་དཔལ་དུས་ཀྱི་འཁོར་ལོའི་དཀྱིལ་ འཁོར་ གྱི་རྡུལ་ཚོན་དང་
བཅས་པའི་སྒྲུབ་མཆོད་ཟབ་མོ་འདི་ཐོག་མར་གཙང་མཆོག་སྤྲུལ་དཀོན་མཆོག་
འཇིགས་མེད་རྣམ་རྒྱལ་གྱིས་བཙུགས་པ་ཡིན་ཞིང་། དེའི་རྒྱུན་མ་ཉམས་པར་
བཟུང་ནས་དར་སྤེལ་མཛད་པ་པོ་ནི་གཙང་བ་ངག་དབང་ཆོས་འཕགས་ཞབས་
ཉིད་ཡིན་ཏེ། སྐབས་འགར་སྒྲུབ་མཆོད་ཀྱི་ཐིག་ཚོན་འདེབས་པའི་ལས་ཀྱི་
སློབ་དཔོན་དང་། རེས་ཚོགས་དབུའི་རྡོ་རྗེ་སློབ་དཔོན་སོགས་ཅི་དགོས་ཀྱི་བྱ་
བ་ཐམས་ཅད་བསྒྲུབ་ ཅིང་དུས་འཁོར་ཆོ་གའི་འདོན་འགྲིག་བཅའ་ཤོམས་
གཏོར་གཟུགས་སོགས་ཐ་ན་ཆབ་བྲན་ཚུལ་དང་བཅས་པ་རྗེ་སྒྲོལ་མགོན་ཞབས་
ནས་གསུངས་པ་རྣམས་འགྱུར་མེད་ཚེ་དབང་མཆོག་སྒྲུབ་ནས་གོས་པཎྜི་ཏ་ཆོས་
དབྱིངས་རྡོ་རྗེ་ལ་གསུང་བའི་ཞལ་རྒྱུན་རྣམས་མ་ཉམས་པར་ཐུགས་ལ་བཟུང་
ནས་ཡི་གེར་བཀོད། དུས་འཁོར་སྒྲུབ་མཆོད་ཀྱི་ཚོགས་པ་འདི་ཡུན་རིང་དུ་མི་
ཉམས་པ་ལ་གཙང་བའི་ཨ་སྐྱོང་གོང་མའི་གདན་ཚབ་རིམ་པ་རྣམས་ཀྱིས་ཡོན་
བདག་མཛད་པ་ལས་ལྷག་པ་མེད་པར་དགོངས་ནས་རྒྱལ་ཚབ་དམ་པ་མ་བླ་མ་
མཆོག་སྒྲུབ་ལ་ཁྱེད་ཀྱིས་དེ་འདྲའི་ཐོག་མའི་སྲོལ་བཏོད་དགོས་པའི་གསུང་
གནང་བ་ལྟར་ཁོང་གིས་ཀྱང་ཐུགས་དགྱེས་པའི་སྒོ་ནས་ཁས་བླངས་ཏེ། དེ་
བཞིན་དུ་བསྒྲུབས་པས་དུས་འཁོར་ཚོགས་པ་འདི་རྒྱུན་མ་ཆད་པར་དུས་འགྱུར་
ཆེན་པོའི་བར་དུ་བྱུང་ངོ༌། །
དེ་ནས་གནམ་ས་མགོ་རྟིང་བསྒྱུར་འདྲའི་གོད་ཆག་ཆེན་པོ་བྱུང་སྐབས་
དུས་ཀྱི་སྲིན་པོས་ཁྱུར་མུད་བྱས་ནའང་། རིགས་ལྡན་སྤྲུལ་བའི་སྐུ་སྐྱབས་རྗེ་བླ་
94



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ།
མ་རིན་པོ་ཆེའི་ཐུགས་སྨོན་ཤར་རིའི་ཕྲག་པ་ནས་དུས་འཁོར་སྒྲུབ་མཆོད་ཀྱི་
འོད་སྟོང་གི་འཛུམ་ཞལ་སླར་ཤར་ཏེ་བསྐྱར་གསོ་མཛད་པ་ཡིན་ནོ། ། རྗེ་ཉིད་
ཀྱིས། དགེ་འདུན་མཐུན་པ་བདེ་བ་ཡིན། ། ཞེས་པ་ལྟར་མཐུན་ལམ་ནོར་
བུའི་འོད་ཀྱིས་ཁྱབ་ན་ལེགས་ཚོགས་ཐམས་ཅད་ཀྱི་རྩ་བ་ཡིན་པར་དགོངས་ཏེ།
གོང་དུ་བཤད་མ་ཐག་པའི་ས་ཟླའི་དུས་འཁོར་སྒྲུབ་མཆོད་སྐབས་ཁོང་དཔོན་
གཡོག་མང་བོ་ཞིག་ཆོས་རྗེ་གྲྭ་ཚང་གི་འཚོགས་དབུས་སུ་ཕེབས་ཏེ་ལྷན་ཅིག་ཏུ་
འཚོགས་པ་མ་ཟད། དགོན་དེ་ལ་འགྲོས་བཟང་ལེགས་པའི་རྟ་མཆོག་དང་རྒྱུ་
སྤུས་བཟང་ བའི་ དངུལ་ རྐང་ སོགས་ དངོས་ འབྱོར་ གྱི་ མཆོད་ སྤྲིན་ བསྟར།
གཙང་བ་གྲྭ་ཚང་ལ་ཚོགས་ཟངས་མེད་པའི་སྟབས་ཀྱིས་ཁོང་གི་རྣམ་པར་དཔྱོད་
པ་ཡངས་པའི་ཐབས་མཁས་ལ་བརྟེན་ནས་འགྲོ་སོང་ཕོན་ཆེ་བ་བཏང་སྟེ་གྲ་
དག་སྒྲོས་གཙང་བའི་ཚོགས་ཟངས་ཆེན་མོ་གསར་བསྐྲུན་བྱེད་པ་ལ་མི་ངན་
འགས་གཡོ་འཕྲུལ་གྱིས་བཀག་ཀྱང་འགོག་ཏུ་མེད་པར་བདེ་བླག་ངང་ལེགས་
འགྲུབ་བྱུང་། དེར་མ་ཟད་གཙང་བའི་སྒྲུབ་སྡེ་སོ་སོ་ལ་ཚོགས་ཟངས་ཆེ་ཆུང་
གཉིས་རེ་དང་། ཁྱད་པར་ཆོས་རྗེ་དགོན་པ་ལ་ཆུ་ཟོམ་དྲུག་ཅུ་ལྷག་ཤོང་བའི་
ཚོགས་ཟངས་ཤིག་ཕུལ་བས་དགོན་དེའི་གྲྭ་མང་གི་ཐུགས་ཡིད་ཚིམ་པ་བྱུང་
སྣང་། །
ཟླ་དྲུག་པའི་ཡར་ཚེས་ལ་ཕྱོགས་སོ་སོ་ནས་འབྲེལ་ཐོགས་པའི་འཇིག་
རྟེན་འདི་སྣང་ནུབ་པའི་ཚེ་འདས་ཕོ་མོ་རྣམས་ཀྱི་རུས་པ་དང་། སེམས་ཅན་
བཤས་རར་ཕབ་པའི་ཁྲག་སྣ་སོགས་འཇིམ་པ་དང་བསྲེས་ཏེ་ངན་སོང་སྦྱོང་བའི་
རྒྱལ་བོ་བཅོམ་ལྡན་འདས་མི་འཁྲུགས་པའི་སྐུ་འབུམ་བཅུ་གསུམ་དང་འོད་
དཔག་མེད་དང་འཕགས་མཆོག་ཐུགས་རྗེ་ཆེན་པོའི་སྐུ་འབུམ་སོགས་སྐུ་འབུམ་
95



རྗེ་ངག་དབང་ཡོན་ཏན་བཟང་བོའི་རྣམ་ཐར།
ལྔ་བཅུ་ལྷག་པར་ཏེ། འབྲེལ་ཐོགས་པས་གཙོས་སེམས་ཅན་ཐམས་ཅད་ཀྱི་
ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་པའི་བསྔོ་སྨོན་རྣམ་པར་དག་
པས་མཚམས་སྦྱར་གནང་། དེ་ནི་མཉམ་མེད་ཇོ་བོ་ཆེན་པོའི་རྣམ་ཐར་དང་
མཚུངས་ཏེ། ཇོ་བོ་དཱི་བམ་ཀ་རས་ཉིན་རེ་བཞིན་ཕྱག་ས་ཁ་ལེ་སཱཙྪ་འདེབས་པ་
ལ་བརྩོན། འཁོར་རྣམས་ཀྱིས་ཁྱེད་བླ་མ་ཆེན་པོ་ཞིག་ས་ལས་མཛད་པ་མིས་
ཀྱང་འཕྱ་ཞིང་། འོ་བརྒྱལ་བར་འདུག་པས་ངེད་རྣམས་ཀྱི་བྱེད་པར་ཞུ་ཞུས་
པས། ཅི་ཟེར། འོ་ན་ངའི་ཟན་ཀྱང་ཁྱེད་རྣམས་ཀྱིས་ཟའམ་གསུངས་པ་དང་
མཚུངས་སྙམ་མོ། ། །
ཟླ་བདུན་པའི་དུས་ཚེས་དགེ་བར་བླ་མ་སེམས་ཉིད་དང་། ཐུབ་དབང་
སོགས་གྲྭ་ལྔ་བཅུ་ཙམ་ལ་སྔོན་འགྲོ་གསར་རྙིང་ཆ་ལག་དང་བཅས་པ། ཀུན་
མཁྱེན་དོལ་པོ་བས་མཛད་པའི་བསྟན་པ་སྤྱི་འགྲེལ་ཀུན་མཁྱེན་མཆོག་ཆོག
དུས་འཁོར་རིམ་གཉིས་སྨོན་ལམ་སོགས་ཀྱི་གཟབ་ཁྲིད་དང་བཤད་ལུང་གི་
འདོད་ཆོས་མང་བོ་བཀའ་དྲིན་དུ་བསྩལ། བཤོལ་ཟླ་བདུན་པར་རྗེ་བཙུན་བླ་
མ་ངག་དབང་བློ་གྲོས་གྲགས་པའི་ཀུན་མཁྱེན་མཆོད་ཆོག་བཟོ་བོ་མཁས་པས་
པར་བརྐོ་བའི་གཞི་བཏིང་། འཛི་ཡུལ་ཆོས་ཀྱི་ལྗོངས་ཀྱི་གཙང་བ་གྲྭ་ཚང་གི་
གཙོས་སྒྲུབ་སྡེ་སོ་སོར་ཚོགས་ཟངས་ཆེ་ཆུང་ཁྱོན་སུམ་ཅུ་ལྷག་ཅིག་གསར་བསྐྲུན་
མཛད་སྐབས་སྲུང་རིམ་རགས་རྩིས་ཀྱི་དབང་དུ་བྱས་ན། གདུགས་དཀར་ཁྲི་
དགུ། ཟབ་མདོ་ཁྲི་དགུ། སྒྲོལ་མ་འབུམ་གསུམ། བསྙེན་པ་སྣ་ཚོགས་དུང་ལྔ།
དཔལ་ལྡན་མགོན་པོ་གུར་གྱི་རྐང་ཁྲི་བཟློག་ཁྲི། གསོལ་ཁ་འབུམ། དུས་
འཁོར་སྟོང་མཆོད་སོགས་རིམ་གྲོ་ཕོན་ཆེ་བ་བསྒྲུབ་པ་ནི་ཟངས་པའི་སྲུང་རིམ་
གྱི་ཟོལ་ལ་བརྟེན་ནས་དོན་དུ་མི་རྟག་པས་རྒྱུད་བསྐུལ་ཏེ་ལེ་ལོ་དང་ཕྱི་བཤོལ་གྱི་



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ།
དབང་དུ་སྐད་ཅིག་ཀྱང་མི་ལུས་པར་འཕྲལ་དང་འཕྲལ་དུ་ཆོས་ལ་འཇུག་པར་
བྱེད་པ་ནི། དམ་པ་གོང་མའི་གསུངས་ལས། སྒྲུབ་པའི་དུས་གཡག་ལྟོགས་
ཀྱིས་རྩྭ་ཟ་བ་ལྟ་བུ་ཞིག་དགོས། ཞེས་གསུངས་པའི་ངང་ཚུལ་ལྟར་གྱུར། །
ཟླ་བཅུ་བར་དུས་གསུམ་སངས་རྒྱས་ཐམས་ཅད་ཀྱི་ངོ་བོ་ཆོས་རྗེ་ཀུན་
མཁྱེན་ཆེན་པོའི་འདས་མཆོད་ཀྱི་སྐབས་སུ། བདེ་མཆོག་གི་སྒྲུབ་མཆོད་བསྐྱར་
གསོ་གནང་བ་དང་ལྷན་ཅིག་ཀུན་མཁྱེན་མཆོད་ཆོག་གསར་འཛུགས་མཛད།
དེ་སྐབས་ས་དམར་བླ་མ་དེ་ཉིད་དཔལ་ཚོགས་ཀྱི་མགོན་དུ་བྱོན་ཏེ། དགེ་
འདུན་པ་ལྔ་བརྒྱ་ལྷག་ལ་བསྙེན་བཀུར་ཕུལ་དུ་ཕྱིན་པ་བསྒྲུབས་ཏེ་བསོད་ནམས་
ཀྱི་ལས་རླབས་པོ་ཆེའི་སྲོལ་བཟང་བོ་ལེགས་པར་བཙུགས། གཙང་བ་མཆོག་
སྤྲུལ་རིན་པོ་ཆེ་ཚོགས་དབུས་སུ་སྤྱན་དྲངས་ཏེ་ཞབས་པད་ཡུན་དུ་བརྟན་པའི་
གསོལ་འདེབས་དང་ལེགས་འབུལ་རྒྱ་ཆེར་བཏེགས། དེ་དག་ནི་རིགས་ལྡན་
སྤྲུལ་བའི་སྐུ་སྐྱབས་རྗེ་བླ་མ་རིན་པོ་ཆེའི་ཐུགས་བསྐྱེད་དུས་སུ་སྨིན་པ་ལས་བྱུང་
བ་ཡིན་ཕྱིར། ཇི་སྐད་དུ། བསྟན་པ་རིན་ཆེན་མཆོག་གི་མ་ཁྱབ་ཅིང་། །
ཁྱབ་ཀྱང་ཉམས་པར་གྱུར་བའི་ཕྱོགས་དེ་ལ། ། སྙིང་རྗེ་ཆེན་པོས་ཡིད་རབ་
སྐྱོད་པ་ཡིས། ། ཕན་བདེའི་གཏེར་དེ་གསལ་བར་བྱེད་པར་ཤོག ། ཅེས་པའི་
ལུང་དོན་ཐུགས་ཉམས་སུ་བསྟར་བ་ལགས་སོ། ། །
ཟླ་བཅུ་གཉིས་པའི་ཚེས་བཅོ་ལྔའི་ཉིན་གཙང་བའི་དགུ་གཏོར་ཆེན་པོ་
ཚོགས་པའི་སྟ་གོན་བྱས་ཏེ་རྗེ་ཉིད་ཀྱི་དངོས་འབུལ་གྱི་འབྱོར་བ་སྤམ་མཐོ་བ་
བཏེགས་ནས་ཚོགས་ཆེན་དུ་ཉིན་བདུན་གྱི་རིང་ལ་མང་ཇ་བཏང་ཐོག རྒྱལ་
བསྟན་སྤྱི་དང་། ངེས་དོན་གྱི་བསྟན་པ་རིན་པོ་ཆེ་རྒྱས་པའི་ཐུགས་སྨོན་གནང་།
དགུང་གྲངས་ང་ལྔ་བ་རྔ་ཆེན་ཞེས་པ་ཆུ་ཁྱི་ལོའི་གནམ་ལོ་གསར་བཞད་



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཀྱི་དཔལ་ལ་ལོངས་སུ་སྤྱོད་པའི་མཇུག་ཏུ། སྨོན་ལམ་ཆོ་འཕྲུལ་ཆེན་པོ་དང་
བསྟུན་རྗེ་ཉིད་ཀྱི་ཐུགས་བསྐྱེད་པད་དཀར་ལྟར་བཞད་པའི་མཐུ་ལས་ཆོས་རྗེ་
དང་གཙང་བ་གཉིས་ཟུང་དུ་འབྲེལ་ཏེ། ཞག་བདུན་གྱི་རིང་དུ་བསྟན་འགྲོའི་
སྤྱིའི་སྲུང་རིམ་དུ་གྲྭ་ལྔ་བརྒྱ་ལྷག་གིས་སྒྲོལ་མ་འབུམ་བརྒྱད་དང་ཁྲི་བཞི་ལྷག་
ཙམ་དང༌། ཟླ་གཉིས་པའི་ཡར་ཚེས་ནས་གཙང་བའི་གཟིམས་ཁང་དུ་གྲྭ་དྲུག་
ཅུ་ལྷག་གིས་གདུགས་རིང་ཁྲི་གསུམ། ཟབ་མདོ་ཁྲི་གསུམ། ཕུར་བའི་སྒྲུབ་
ཆེན། རྟ་མགྲིན་སྒྲུབ་ཆེན། བསྐང་གསོ་སོགས་ཟླ་གཅིག་གི་རིང་དུ་ཆོས་སྤྱོད་
རྣམ་བཅུའི་སྲོལ་བཟང་དུ་མ་རིམ་གྱིས་འཛུགས་པར་མཛད་དོ། ། །
ཟླ་གསུམ་པའི་ཚེས་བཅུ་ལ་རྗེ་ཉིད་ཀྱི་གཙོས་སློབ་ཚོགས་ཡོངས་ལ་རྗེ་
ཉིད་ཀྱི་ཞལ་སློབ་ཏུ་གྱུར་བ་བླ་མ་སེམས་ཉིད་ཀྱིས། དུས་འཁོར་ཆོ་ག་རྙིང་བ།
བཅོམ་ལྡན་འདས་རྡོ་རྗེ་མི་འཁྲུགས་པའི་རུས་སྦྱོང་གི་ཆོ་ག་དང་། དཔལ་རྒྱུད་
སྡེ་ལྔ་བའི་ཆོ་གའི་བཀླག་ལུང་སོགས་བསྩལ་བ་གསན་བཞེས་མཛད། དེ་ནི་
དུས་དབང་གིས་ཆོས་རྒྱུན་ཉག་ཕྲ་བར་ཡོད་པ་རྣམས་ཀྱིས་ཐུགས་ཀྱིས་མ་བཟོད་
པར་ཕྱོགས་མཐའ་དག་ནས་དཀའ་བ་བརྒྱ་ཕྲག་གིས་བཙལ་ཏེ་གསན། དེ་
ཡང་རྒྱལ་བའི་བཀའ་དང་ཚད་མར་གྱུར་བའི་ལུང་རྣམས་ལས། གང་ཟག་ལ་
མི་རྟོན་པར་ཆོས་ལ་རྟོན་དགོས་པར་གསུངས་བ་བཞིན། ཆོས་ཁུངས་བཙུན་
པ་གཙོ་བོར་མཛད་པ་མ་གཏོགས། དེང་དུས་ཀྱི་དམ་པར་ཁས་འཆེ་བ་ལ་ལ་
བཞིན་གང་ཟག་གོ་ས་དམའ་བ་ཞིག་ལ་ཆོས་ཉན་ན་མཐོན་པོའི་སྒྲུབ་ལ་གནོད་
དུ་དོགས་ནས་འཛེམ་པར་བྱེད་པ་ནི། ཇི་སྐད་དུ། རང་ཆེ་ཁེངས་པའི་རི་བོ་
མཐོན་པོའི་རྩེར། ། ལེགས་བཤད་གཏམ་གྱི་ཆུ་བོ་ག་ལ་འདྲོང་། ། གཟུར་
གནས་ཐུགས་ཀྱི་གཤོང་བུར་མདོ་རྒྱུད་ཀྱི། ། མཁའ་གླང་གཟེགས་མ་ཕྱོགས་
98



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ།
བརྒྱ་ནས་ འབབ་ འཁྱིལ། ། ཞེས་ དང་། འཇམ་ མགོན་ ས་ སྐྱ་ པཎྜི་ ཏས།
མཁས་པ་ཡོན་ཏན་དཔག་མེད་ཀྱང་། ། གཞན་གྱི་ཡོན་ཏན་ཆུང་ངུ་ལེན། །
ཞེས་གསུངས་པ་བཞིན་མཐུན་སྣང་དུ་རང་གི་ཡོན་ཏན་གྱི་བརྒྱ་ཆ་ཙམ་ཡང་
མེད་པ་མང་བོ་ཡང་བླ་མར་བཟུང་ནས་ཆོས་གསན་པ་སོགས་མཉམ་མེད་ཇོ་བོ་
ཆེན་པོའི་རྣམ་པར་ཐར་བ་ཇི་ལྟ་བ་བཞིན་དུ་མཛད་སྣང་ངོ༌། ། །
ཚེས་བཅུ་གཅིག་ལ་མི་ལའི་རྣམ་སྤྲུལ་དུ་གྲགས་པའི་གསེར་མཁར་བླ་མ་
རྗེ་ཉིད་ཀྱི་དྲུང་དུ་མཇལ་དུ་འོང་ཞིང་ཕན་ཚུན་གསུང་འཕྲོས་བསྐྱངས་པའི་
སྐབས་ཤིག་ཏུ། གློ་བུར་དུ་ཁོ་གཟིམས་ཁང་ཕྱི་རོལ་ཏུ་ཕེབས་བཞིན་ཨེ་མ་སྐྱེས་
བུ་འདིའི་མདུན་དུ་འདུག་དཀའ་སྟེ། ཁོང་མགོན་པོ་གུར་དུ་གྱུར་ནས་སྟག་
ལྤགས་དང་སྦྲུལ་གྱི་གདེངས་ཀ་སོགས་ཉུལ་ཤུལ་མཛད་ཀྱིན་གདའ་ཞེས་སོགས་
གསུངས། དེ་བཞིན་དུ་ཁྲ་བླ་རྡོར་བཟང་གིས་ཀྱང་དཔལ་ལྡན་མགོན་པོ་གུར་
གྱི་རྣམ་པ་དངོས་སུ་མཐོང་སྟེ་ཁོང་གི་སྐུའི་མེ་དཔུང་གི་ཚ་རྔམ་བཟོད་དཀའ་
བར་གསུང་སྐད། ཚེས་བཅུ་གཉིས་ནས་བསྐང་གསོལ། རྟ་མགྲིན། ཕུར་བ་
སོགས་ཀྱི་བཀླག་ལུང་གཙང་བའི་གཉུག་མར་གནས་པའི་འདུས་སྤྱི་ཡོངས་ལ་
བསྩལ་གནང་མཛད། །
ཟླ་བཞི་བའི་ཡར་ཚེས་ལ་དགོན་པའི་ལྷོ་ངོས་སུ་འཁོར་ལོ་ཉིས་བརྒྱ་སུམ་
ཅུ་ལྷག་གི་འཁོར་ཕྲེང་སོགས་བཞེངས་པའི་གཞི་གཏིང་། ས་ཟླའི་དུས་འཁོར་
སྒྲུབ་མཆོད་ཆེན་མོ་གྲྭ་བདུན་བརྒྱ་ལྷག་གི་འདུས་སྤྱི་ལ་འབྲུ་མར་རྒྱུ་མ་སུམ་བརྒྱ་
སོགས་འགྲོ་སོང་ཕོན་ཆེ་བར་བཏང་སྟེ་མང་ཇ་བཏང་བ་དུས་དང་བསྟུན་པའི་
ལེགས་པའི་ཚད་དུ་བྱུང་།
ཟླ་ལྔ་བའི་གཟའ་སྐར་དུས་སྦྱོར་ཕུན་སུམ་ཚོགས་པའི་ཉིན་རིགས་ལྡན་
99



རྗེ་ངག་དབང་ཡོན་ཏན་བཟང་བོའི་རྣམ་ཐར།
སྤྲུལ་བའི་སྐུ་སྐྱབས་རྗེ་བླ་མ་རིན་པོ་ཆེའི་ཞལ་སྔ་ནས་ཀྱི་གཙོས་གནས་བརྟན་ཆེ་
བགྲེས་རྣམས་དང་ལྷག་ཅིག་ཤིས་བརྗོད་ཀྱི་མེ་ཏོག་ཕྱོགས་སུ་འཐོར་ཏེ། བྱིན་
རླབས་མཛད་པ་དང་ལྷན་ཅིག་ཏུ་གཙང་ཆེན་དགོན་གྱི་འདུ་ཁང་ཆེན་མོ་དམར་
ལྡིང་མ་ཞེས་ཡོངས་སུ་གྲགས་པའི་གཙུག་ལག་ཁང་ཆེན་མོ་བཞེངས་པའི་གཞི་
བཏིང་སྟེ། ལོ་གཉིས་ཀྱི་ཁོངས་སུ་ལེགས་འགྲུབ་བྱུང་།
ཟླ་དྲུག་པར་རྗེ་ཉིད་ཀྱི་ཐུགས་བསྐྱེད་ཀྱི་མཐུ་ལས། གདུགས་དཀར་
འབུམ། དུས་འཁོར་ཁྲི་མཆོད་སོགས་ཆོས་རྗེ་དང་གཙང་བ་གཉིས་ཟུང་འབྲེལ་
བྱས་ཏེ་འདུས་སྤྱི་ནས་བསྟན་འགྲོའི་སྲུང་རིམ་རླབས་ཆེ་བར་མཛད། ཟླ་དགུ་
བར་བློ་གསལ་ཞིང་ལག་བདེ་བའི་རྩེར་སོན་པ་འགའ་རེ་བཙལ་ནས་ཀུན་མཁྱེན་
མཆོད་ཆོག་དང་། འདོད་འཇོའི་བུམ་བཟང་སོགས་པར་བརྐོ་བའི་ལས་ཀྱིས་
བྲེལ་ནའང་། གཙོ་བོར་ནང་རིམ་གཉིས་ཀྱི་རྣལ་འབྱོར་ལ་བརྩོན་པར་མཛད།
ཚེས་བདུན་ལ་ཐུབ་དབང་སོགས་གྲྭ་བཞི་བཅུ་ཙམ་ལ་ཀུན་མཁྱེན་རྗེས་གནང་།
ལྷ་དགུའི་དབང་སོགས་ཆོས་ཀྱི་ཆར་བཟང་དགུང་ནས་ཕབ།
ཟླ་བཅུ་བའི་ཚེས་དྲུག་ནས་ངེས་དོན་དབུ་མའི་ཤིང་རྟའི་སྲོལ་འབྱེད་
ཆེན་པོ་རྟོན་བཞི་ལྡན་པ་རིགས་ལྡན་སྤྲུལ་བའི་སྐུའི་འདས་མཆོད་འཚོགས་ཤིང་།
དེའི་སྐབས་སུའང་མང་ཇ་བཏང་སྟེ་ཚོགས་སྒོ་དུ་མ་ནས་བསགས་པའི་ཐབས་ལ་
འབད། འདི་ལོར་སྦྱོར་དྲུག་པ་ཆོས་ཚན་བཞི་བ་ཡིན་ཞིང་། དེ་ཡང་བླ་མ་
དངོས་གྲུབ་རྒྱ་མཚོ། ཆོས་མཛད། སྤྲུལ་དབང་གྲགས། རྣམ་སྣང་། སྤྲུལ་
དགེ་འཕེལ་སོགས་གྲྭ་ཞེ་བཞི་ཙམ་ཡོད། དེ་དག་ལ་ཟབ་ལམ་རྡོ་རྗེ་རྣལ་འབྱོར་
གྱི་ཁྲིད་ཡིག་མཐོང་བ་དོན་ལྡན་དང་། སྒོམ་རིམ་གྲུབ་པའི་ལམ་བཟང་གཉིས་
རྩ་འགྲེལ་དུ་སྦྱར་ཏེ་གཟབ་ཁྲིད་ཡིད་འཕྲོག་པ་གནང་། དེ་དག་གིས་ཀྱང་རྗེ་བླ་
100



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ། །
མའི་བཀའ་བཞིན་གོང་མའི་ཕྱག་སྲོལ་ཇི་ལྟ་བ་བཞིན་མཚམས་དམ་པོར་བཅད་
དེ་འདུག་པ་ལས། རྣམ་གཡེང་ལེ་ལོར་ལུས་པ་མེད་པའི་ཚོད་དུ་སྣང་།
དགུང་གྲངས་ང་དྲུག་པ་ཁྲག་སྐྱུགས་ཞེས་པ་ཆུ་ཕག་ལོའི་ས་ཟླའི་དུས་
འཁོར་སྒྲུབ་མཆོད་སྐབས། རྗེ་ཉིད་ཚོགས་དབུས་སུ་ཕེབས་ཏེ། བཟང་བོ་
སྤྱོད་པ་དང་། བསྟན་འབར་མ་འུར་ཆེམས་ཀྱིས་གསུངས་བཞིན་རླབས་པོ་
ཆེའི་ཐུགས་སྨོན་གྱི་མཚམས་སྦྱོར་ནན་ཏན་དུ་མཛད། ཟླ་དྲུག་པའི་ཡར་ཚེས་
ལ་གྲྭ་ཚང་བྱིངས་ནས་དུས་འཁོར་ཁྲི་མཆོད་དང་གདུགས་རིང་འབུམ་སོགས་
བསྟན་འགྲོ་སྤྱིའི་སྲུང་རིམ་དུ་བསྒྲུབས། ཟླ་བདུན་པའི་ཚེས་བཅུ་གསུམ་ལ་
གཟིམས་ཁང་བཀྲ་ཤིས་འདོད་དགུ་འཁྱིལ་དུ་ཞག་བདུན་གྱི་རིང་དུ་མང་འགྱེད་
ཐོག་ཚོགས་བྱེ་བས་མཚོན་ཞབས་བརྟན་རྒྱ་ཆེན་པོ་བསྒྲུབ། ཚེས་བཅུ་དགུ་ལ་
གཙང་བའི་གཟིམས་ཁང་གི་ཐུན་པ་ཡོངས་ལ་བླ་མ་མཆོད་པ་བདེ་ལེགས་རབ་
རྒྱས། གཏོར་ཆོག་སྙིང་བོ་གསལ་བ། འཇམ་དཔལ་མཚན་བརྗོད་སོགས་
ལྗགས་ལུང་སྐོར་ཀྱི་འདོད་ཆོས་ཅི་རིགས་བསྩལ། སྦྱོར་དྲུག་པ་ཆོས་ཚན་ལྔ་བ་
བློ་འོད། དཔལ་རྒྱམ། གསུང་དབྱངས། གསུང་སྙན་སོགས་གྲྭ་ང་དགུ་ཙམ་
རྒྱལ་བ་ཇོ་ནང་བའི་སྤྱི་ནོར་རྫོགས་རིམ་སྦྱོར་བ་ཡན་ལག་དྲུག་ལ་འདུག་པའི་
གཞི་ཚུགས།
ཟླ་བརྒྱད་ པར་འབའ་མདའ་ འཇམ་ དཔལ་ དབྱངས་ཀྱི་དུས་འཁོར་
དབང་ཆེན་གྱི་བཀླག་ལུང་གི་གཙོས་སྐྱབས་མགོན་མ་ཏིའི་འཕོ་བ་ལྷན་ཐབས་
དང་བཅས་པ། ཀུན་མཁྱེན་མཆོད་ཆོག བླ་མཆོད་སོགས་ཀྱིས་འདོད་སྦྱོར་
བྱས། ཚེས་བདུན་ལ་རྗེ་ཉིད་ཀྱི་བསྟི་གནས་ཡོངས་ཀྱི་ཁང་རིང་མ་འབོད་པ་
གཟིམས་ཁང་བཀྲ་ཤིས་འདོད་དགུ་འཁྱིལ་དུ། རྡོ་རྗེ་སློབ་དཔོན་ཡོན་རིན།
101



རྗེ་ངག་དབང་ཡོན་ཏན་བཟང་བོའི་རྣམ་ཐར།
བསེ་སྤྲུལ་འཇིགས་མེད་ཕུན་ཚོགས། དབང་གྲགས། རིག་འཛིན་རྒྱ་མཚོ།
འབྲོག་དགེ་ཆོས་འབྱོར་སོགས་ལས་རླུང་དབུ་མར་ཆུད་པའི་རྣལ་འབྱོར་གྱི་
དབང་ཕྱུག་དང་། དམ་པའི་སྐྱེ་ཕྲེང་གིས་མཛེས་པའི་སྤྲུལ་བའི་སྐུ་དང་། བྱ་
བཏང་ཀུན་སྤངས་རི་ཁྲོད་པ་སོགས་བླ་མ་ཆེ་དགུ་རྣམས་ཀྱི་གཙོས་གཞི་བྱེས་ཀྱི་
གྲྭ་སློབ་ཉིས་བརྒྱ་ལྷག་ལ་ཡི་དམ་རྒྱ་མཚོའི་སྒྲུབ་ཐབས་རིན་ཆེན་འབྱུང་གནས་
ཀྱི་ལྷན་ཐབས་རིན་འབྱུང་དོན་གསལ་ལྟར་ཇོ་བོའི་ལུགས་ཀྱི་སྒྲོལ་དཀར་ཡིད་
བཞིན་འཁོར་ལོ་ནས་བཟུང་བཀྲ་ཤིས་ཚེ་རིང་མཆེད་ལྔའི་བར་གྱི་རྗེས་གནང་མ་
ལུས་པ་བྱིན་རླབས་ཀྱི་ཚན་ཁ་གཞན་དང་མི་མཉམ་པའི་ཚུལ་ གྱིས་བསྩལ།
འདིའི་སྐབས་སུ་གསུང་འཕྲོས་སུ། ཐུན་མོང་ལམ་སྦྱངས་སྔོན་དུ་འགྲོ་དགོས་
ཚུལ་ཞིབ་པར་གསུངས་པ་མ་ཟད། སྐྱེས་བུ་གསུམ་གྱི་ལམ་གྱི་རིམ་པར་སློག་
ཚུལ་ངོ་བོ་གྲངས་དང་གོ་རིམ་མཐའ་དག་ལ་མ་རྟོགས་པ་དང་ལོག་པར་རྟོག་
པའི་དྲི་མ་བསལ་ཏེ་བཤད་པ་དོན་རྒྱ་ཆེ་ལ་བློ་ངོར་འདུམ་བདེ་བ་རྒྱུད་འཁུལ་
ངེས་པ་འབའ་ཞིག་གནང་བས། བློ་མིག་མཆོག་ཏུ་ཡངས་པ་རྣམས་བསྟན་པ་
སྤྱིའི་འགང་གཤོག་པའི་གོ་བ་རྙེད་ཅིང་། རྣམ་དབྱེ་ཆེར་མི་ཤེས་པ་རྣམས་
ལའང་བློ་ཚོད་དང་བསྟུན་པའི་འཕྲལ་ཡུན་གྱི་བསླབ་བྱ་བྱ་སླ་ལ་དོན་ཆེ་བ་དུ་མ་
ཞར་བྱུང་གི་ཚུལ་དུ་བསྩལ་བ་ན་ཡིད་ཚིམ་ཞིང་དགའ་སྤྲོ་དང་དད་གུས་རྒྱ་ཆེར་
འཕེལ། དབང་དུས་སུ་ཁ་བ་དཀར་བོ་མེ་ཏོག་འདབ་མ་བཞི་བ་དང་བརྒྱད་པ་
ལྟ་བུའི་ཚུལ་གྱིས་ཨ་སྔོན་མཐོན་པོའི་དབྱིངས་ནས་བབས་ཏེ་ལག་པའི་འཛིན་དུ་
ཡོད་པ་ལྟ་བུའི་ངོ་མཚར་བའི་རྟགས་མཚན་མང་དུ་སྣང་།
ཟླ་བཅུ་བའི་ཚེས་བཅུ་དགུ་ལ་སྐྱེད་བྱེད་མ་ཡུམ་བདེ་མོ་གོ་འཆི་བ་ཞེས་
པའི་ལམ་པོ་ཆེར་ཐེག དེའི་དགོངས་རྫོགས་སུ་ཆོས་རྗེ་ཁང་དམར་དབོན་པོ་
102



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ། །
དང་གཙང་བ་སྐུ་འབྲིང་སོགས་འཛི་ཡུལ་གྱི་བླ་མ་ཆེ་དགུ་ཕལ་ཆེ་བ་གདན་
དྲངས་ཏེ་གཤིན་པོ་རྗེས་འཛིན་གྱི་བསྔོ་སྨོན་རྣམ་པར་དག་པས་མཚམས་སྦྱོར་
སོགས་གནང་། བསྔོ་རྟེན་དུ་བླ་མ་དེ་དག་གི་གོ་བབས་དང་བསྟུན། རྟ་ཕྲུག
གཡུ་བྱུར་ན་བཟའ་སོགས་དངོས་འབུལ་སྤམ་མཐོ་བ་བཏེགས། གདན་སའི་བླ་
གྲྭ་སྤྱི་ནས་དུས་འཁོར་སྟོང་མཆོད། རྣམ་རྒྱལ་མ་ཁྲི་མཆོད་སོགས་རྒྱུད་སྡེ་སོ་
སོའི་ཞལ་ཕྱེ་སྟེ་གཤིན་པོ་རྗེས་སུ་འཛིན་པའི་ཐབས་ལ་སྒོ་སྣ་ཚོགས་ནས་བརྩོན་
པར་མཛད། ཁྱད་པར་ཏོ་ཙ་བླ་མ་རིག་དབང་དང་། འབྲོག་དགེ་ཆོས་འབྱོར་
གཉིས་ཀྱིས་འགན་བཞེས་ཏེ་དགོངས་རྫོགས་ཀྱི་རིང་དུ་རྒྱུད་སྡེ་རབ་འབྱམས་ཀྱི་
ཆོ་ག་སོ་སོའི་ཞལ་ཕྱེ་ནས་བདག་ཉིད་འཇུག་ཅིང་དབང་བླངས་པ་དང་། ཚེ་
འདས་རྗེས་སུ་འཛིན་པའི་ལྷོ་སྒོ་བསྔོ་སྨོན་སོགས་ནན་ཏན་དུ་མཛད། རུས་པ་
དང་འཇིམ་པ་བསྲེས་ཏེ་འབུམ་སུམ་ཅུ་ལྷག་ལོངས་བའི་བཅོམ་ལྡན་འདས་རྡོ་རྗེ་
མི་འཁྲུགས་པའི་སྐུ་པར་བཏབས། དེར་མ་ཟད། རུས་སྦྱོང་། རུས་སྒྲུབ།
ཚྭ་སྒྲུབ་སོགས་ཀྱི་སྒོ་ནས་སྡིག་སྒྲིབ་སྦྱང་བར་བརྩོན། ཆོས་སྐལ་གཟུང་གྲྭ་ལྔ་
བར་ཤིང་དུ་བཏབ་པ་སོགས་དགེ་ཚོགས་རླབས་པོ་ཆེ་བསྒྲུབས་སོ། །
ཟླ་བཅུ་གཉིས་པའི་ཚེས་གསུམ་ལ་གཟིམས་ཁང་བཀྲ་ཤིས་འདོད་དགུ་
འཁྱིལ་གྱི་ཕྱི་ནང་གི་ར་བའི་ནང་ཐམས་ཅད་དུ་གཞི་བྱེས་ཀྱི་སྐྱ་སེར་མང་བོ་ལ་
སྙུང་གནས་ཀྱི་སྡོམ་ལུང་ཕོག་པའི་སྒོ་ནས་སྙུང་གནས་ཀྱི་ཆོས་ཚོགས་ཆེན་པོ་ཟླ་
གཅིག་གི་རིང་དུ་འཚོགས། དེའི་སྐབས་སུ་གསུང་འཕྲོས་སུ། སངས་རྒྱས་
བཅོམ་ལྡན་འདས་འདི་ཕྱིའི་སྐྱབས་སུ་བཟུང་ནས་བསྙེན་གནས་ཁྲིམས་ཡན་
ལག་བརྒྱད་ཀྱི་བསླབ་བྱ་ཆེ་ཕྲ་རྣམས་ལ་ནུས་ཚོད་དང་ལྕོགས་ཚོད་ཀྱིས་ཚུལ་
བཞིན་དུ་བསླབས་ཤིང་བསྲུངས་ནས་ལོ་ཟླ་ཞག་ཤས་ལ་གཡར་བོ་ལྟ་བུའི་རང་
103



རྗེ་ངག་དབང་ཡོན་ཏན་བཟང་བོའི་རྣམ་ཐར།
རེའི་ལུས་རྟེན་འདི་དང་རྩྭ་རྩེའི་ཟིལ་བ་ལྟ་བུའི་ཟང་ཟིང་གི་ལོངས་སྤྱོད་འདི་
རྣམས་ཀྱི་སྟེང་ནས་སྙིང་བོ་ཅི་ལོན་ཞིག་བྱེད་པ་ལ་ཉིན་མཚན་དུ་འབད་པར་
གྱིས་ཞེས་སོགས་འདི་ཕྱི་ཀུན་ཏུ་ཕན་པའི་ཞལ་ཏ་མང་དུ་གནང་། དེའི་སྐབས་
སུ་སྙུང་གནས་ཁྲི་གཅིག་སྟོང་སུམ་བརྒྱ་ལྷག་དང་། དེ་བཞིན་དུ་སངས་རྒྱས་
བྱང་སེམས་ཀྱི་མཚན་སྔགས་སྨོན་ལམ་གྱི་རིགས་དང་། སྐྱབས་འགྲོ་སྒྲོལ་མ་
སོགས་འབུམ་ཕྲག་ལྷག་དང་། ཚེ་ཐར་སྟོང་དྲུག ཡོན་ཆབ་ཁྲི་མཆོད། མར་
མེ་སྟོང་བཞི་སོགས་བསོད་ནམས་ཀྱི་ཚོགས་སྒོ་དུ་མ་ནས་བསགས། རྗེ་བླ་མ་
རིན་པོ་ཆེས་དད་ལྡན་གྱི་དམངས་ཚོགས་སྤྱི་ལ་དམ་ཆོས་བདུད་རྩིའི་གྲུ་ཆར་
ཡང་ཡང་འཇོ་བའི་ལེགས་བྱས་ལས་དེ་དག་ལ་ཆོས་ཀྱི་བློ་སྐྱེད་ཆེ་བར་བྱུང་སྣང་
སྟེ། ལས་རྒྱུ་འབྲས་ཀྱི་གནད་ལ་སྙིང་ཐག་པ་ནས་ཡིད་ཆེས་བསྐྱེད་དེ་དུས་དང་
རྣམ་པ་ཐམས་ཅད་དུ་དགེ་བ་ཕྲ་མོ་ཚུན་ཆད་དམ་པ་གསུམ་གྱིས་ཟིན་པའི་སྒོ་
ནས་ཅི་ནུས་སུ་བསྒྲུབ། སྡིག་པའི་ལས་ཕྲ་རབ་ཙམ་ཡང་སྲོག་ལ་བབས་ཀྱང་མི་
བྱ་སྙམ་དུ་དམ་བཅའ་མཁན་མང་དུ་བྱུང་ཚོད་གདའོ། །
དགུང་གྲངས་ང་བདུན་པ་མིག་དམར་ཞེས་པ་ཤིང་བྱི་ལོའི་ཟླ་གསུམ་
པར་སྐྱེད་བྱེད་མ་ཡུམ་གྱི་རུས་པའི་གཙོས་གཞན་ཚེ་འདས་ཕོ་མོ་རྣམས་ཀྱི་རུས་
པ་གང་བྱུང་རྣམས་དང་། ཡུལ་མགོ་ལོག་ཕྱོགས་ཀྱི་སྐམ་ལུག་ཁྲི་ཕྲག་ལྷག་གི་
ཁྲག་སྣ་སོགས་འཇིམ་པ་དང་ལྷན་ཅིག་ཏུ་བསྲེས་ཏེ་ངན་སོང་ཐམས་ཅད་ཡོངས་
སུ་སྦྱོང་བའི་ཐུགས་རྗེའི་བདག་པོ་བཅོམ་ལྡན་འདས་རྡོ་རྗེ་མི་འཁྲུགས་པའི་སྐུ་
དང་། གདུགས་དཀར། སྒྲོལ་མ་སོགས་ཀྱི་སྐུ་འབུམ་བཅོ་བརྒྱད་ས་པར་དུ་
བཏབ་སྟེ་ཐུགས་རྗེའི་སྤྱན་དམིགས་ཡང་དག་པར་གནང་། དེ་སྐབས་སུ་ཁོང་
གི་རྒྱུད་བརྩེ་བ་ཐུགས་རྗེ་ཆེན་པོས་བསྐུལ་ཏེ། ཁམས་གསུམ་འཁོར་བའི་
104



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ།
གནས་ན་བཟོད་དཀའ་བའི་སྡུག་བསྔལ་མྱོང་བའི་སེམས་ཅན་དུ་མ་ཡོད་པ་དེ་
དག་ཐམས་ཅད་ཀྱང་སྙིང་རེ་རྗེ། དེ་ཐམས་ཅད་ཀྱི་སྡུག་བསྔལ་གྱི་སྐལ་བ་
བདག་ལ་སྨིན་ཞིང་། དེ་དག་ཐམས་ཅད་སྡུག་བསྔལ་དང་བྲལ། བདེ་བ་དང་
ལྡན་པར་ཤོག་ཅིག་སྙམ་དུ་སཙྪ་གདབ་པའི་ཕྱག་ལས་ལ་བརྩོན་བཞིན་ཐུགས་
སྨོན་དུས་ཀུན་ཏུ་གནང་བ་ནི། བདག་གཞན་བརྗེ་བ་བྱང་ཆུབ་ཀྱི་སེམས་
བསྒོམ་པའི་རྣམ་པར་ཐར་བ་རྨད་དུ་བྱུང་བ་ཞིག་ཡིན་པར་སྣང་སྟེ། ཚུལ་འདི་
ནི་ཆོས་ཐེག་པ་ཆེན་པོའི་ལམ་དུ་ཞུགས་པ་ཐམས་ཅད་ཀྱི་བསྒོམ་བྱ་མཐར་ཐུག་
གི་སྙིང་བོ་མ་ནོར་བ་ཡིན་ཞིང་། སྔོན་བདག་ཅག་གི་སྟོན་པ་འདི་ཤིང་རྟ་
འདྲེན་པའི་དམྱལ་བར་སྐྱེས་པའི་ཚེ། གྲོགས་ཀཱ་མ་རུ་པ་བྱ་བ་དང་ཁོང་གཉིས་
ཀྱིས་དམྱལ་བའི་ཤིང་རྟ་འདྲེན་པ་ལས། ཁོང་ གཉིས་ཀ་ སྟོབས་ཆུང་བས་
འདྲེན་མ་ནུས་པ་ལ། དམྱལ་སྲུང་རྣམས་ཀྱིས་མཚོན་ཆ་རབ་ཏུ་འབར་བས་
བསྣུན་ཞིང་འཚོག་པས་ཤིན་ཏུ་སྡུག་བསྔལ་བས་ཁོང་གི་བསམ་པ་ལ་ངེད་གཉིས་
ཀས་དྲངས་ཀྱང་མི་འདྲོང་ བར་ སྡུག་ བསྔལ་ བ་ མཚུངས་པར་འདུག་ པ་ ལ།
བདག་གཅིག་པུས་སྡུག་བསྔལ་བར་དྲངས་ལ། འདི་བདེ་བར་གཞུག་དགོས་
དགོངས་ཏེ། དམྱལ་སྲུང་རྣམས་ལ་འདིའི་ཐག་པ་ཡང་བདག་གི་གཉའ་བ་ལ་
ཐོགས་ཤིག བདག་གཅིག་པུས་ཤིང་རྟ་དྲང་བར་བྱའོ་བྱས་པས། དམྱལ་
སྲུང་ཁྲོས་ཏེ་སེམས་ཅན་རང་རང་གི་ལས་ལ་སྤྱོད་པ་ལ་སུས་ཅི་བྱ་ཟེར་ནས།
ཁོང་གི་དབུ་ལ་ཐོ་ལུམ་བསྣུན་པས་བསམ་པ་བཟང་བོའི་མཐུས་དམྱལ་བ་ནས་
ཚེ་འཕོས་ཏེ་ལྷ་ཡུལ་དུ་སྐྱེས། འདི་ཐུབ་པའི་གཞན་ཕན་གྱི་ཐོག་མ་ཡིན་པར་
གསུངས་སོ། །
སྐྱབས་རྗེ་བླ་མ་མཆོག་གིས་ ཀྱང་ སྐུ་པར་གྱི་ཕྱག་ལས་ མཛད་བཞིན་
105



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཐུགས་སྨོན་གྱི་ཚུལ་དམྱལ་བའི་ཤིང་རྟ་འདྲེན་པའི་སྤྱོད་པ་བའི་ལྷག་བསམ་དང་
མཚུངས་ཚུལ་དཔེ་དང་གཏན་ཚིགས་མང་དུ་སྨྲ་བར་ཡོད་ཀྱང་མདོར་བསྡུས་
གོང་དུ་བཤད་པ་དེས་ཀྱང་ཤེས་སླ་བ་ལྟར་རོ། ། ཟླ་བཞི་བར་རྗེ་ཉིད་ཀྱིས་འགྲོ་
སོང་རླབས་ཆེ་བ་བཏང་སྟེ། རིགས་བརྒྱའི་ཁྱབ་བདག་སྐྱབས་རྗེ་ངག་དབང་
རྡོ་རྗེ་བཟང་བོའི་སྐུ་གདུང་དངུལ་ལས་གྲུབ་པ་ཉིད་བཞེངས་པའི་ལེགས་འགྲུབ་
བྱུང་བ་མ་ཟད། གཙང་བ་འགབ་མ་ཡག་མདོའི་མཆོད་རྟེན་བཞེངས་པ་ལ་
ཐུགས་བཀོད་དང་སྒོ་ཀུན་ནས་འགྲུབ་བྱེད་ཀྱི་ཐབས་ལ་ཐུགས་ཁུར་ཆེར་བཞེས་
མཛད། ཚེས་ལྔ་ལ་གཙང་བའི་རྡོ་རྗེ་སློབ་དཔོན་རྣམས་རིམ་བཞུགས་མཛད་
པའི་གཟིམས་ཁང་ཀ་བ་བརྒྱ་དང་བརྒྱད་ཅུ་ཅན་བཞེངས་པའི་དབུ་ཚུགས་ཏེ་ས་
སྦྱངས་བགེགས་ལ་བཀའ་བསྒོ་བཀྲ་ཤིས་གསོ་སྦྱོང་མཛད་ཅིང་། ངེས་དོན་
བསྟན་པ་རྒྱས་ པའི་སྨོན་ལམ་གསུངས་ཏེ་རྟེན་འབྲེལ་གང་ལེགས་བསྒྲིགས།
འདི་ལོར་སྦྱོར་དྲུག་པ་ཆོས་ཚན་དྲུག་པ་ཐུན་དཔོན་བླ་མ་དོན་ལྡན་དང་། བླ་
མ་ངག་མཁས། བླ་མ་ཆོས་དཔལ། བླ་མ་འོད་ཚུལ་སོགས་གྲྭ་ཞེ་དགུ་ཙམ་
ཡོད་དེ་དག་ཐུན་མོང་སྔོན་འགྲོ་འབུམ་ལྔ་ནས་འདུག་པའི་གཞི་ཚུགས། ཆོས་
ཚན་གང་ཡིན་ཡང་ཐུན་མོང་སྤྱིའི་སྔོན་འགྲོ་གྲུབ་རྗེས་རྫོགས་རིམ་གྱི་ཡེ་ཤེས་མ་
སྐྱེས་པ་བསྐྱེད་པའི་དོན་དུ་མཆོག་དབང་གོང་མ་བསྐུར། རྒྱུད་ལས། བདུད་
རྩི་ལྔ་ལ་སོགས་དང་ཆུ་གཏེར་རྡོ་རྗེ་རྣམས་དང་སྔགས་ཀྱིས་བཟླས་པ་སོགས་ཀྱི་
བསྙེན་པ་སྟེ་ཞེས་སོགས་གསུངས་པའི་དོན་འགྲེལ་བར། ལྟོས་མེད་བཞི་ལྡན་
དུ་གསུངས་ཤིང་། གསང་འདུས་ལས་ཀྱང་། ལུས་ངག་སེམས་རྣམས་སྒོམ་པ་
ནི། ། རྣམ་པ་མི་རྟོག་མི་དམིགས་པ། ། གང་ལ་མི་གནས་མཉམ་པ་ཉིད། །
སྐུ་གསུང་ཐུགས་ཀྱི་རྡོ་རྗེ་བསྒོམ། ། ཞེས་གསུངས་པའི་མན་ངག་སྟེ་ལྟོས་མེད་
106



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ། །
བཞི་ལྡན་ནམ་དབེན་པ་གསུམ་ལྡན་དུ་འདུག་ ཏུ་བཅུག ཉིན་བདུན་རེའི་
མཚམས་སུ། སློབ་མ་རྣམས་ཀྱི་ཉམས་རྟོགས་གེགས་སེལ་བོགས་འདོན་པའི་
ཕྱིར་དུ་དྲི་གཏུགས་གནད་སྨིན་མཛད་པ་སོགས་བླ་མ་གོང་མའི་ཕྱག་བཞེས་
རྣམས་མ་ཉམས་པའི་ཚུལ་དུ་ཕྱག་ལེན་ལ་ཐེབས་ངེས་སུ་མཛད། །
ཟླ་བདུན་པར་སྐུ་སྙུན་ཅུང་ཟད་བཞེས་ཤིང་ཚེས་བཅུ་སྐོར་ནས་སྐུ་
ཁམས་རིམ་ལོད་དུ་སོང་བས་སྐུ་མདུན་པ་རྣམས་ཀྱི་སེམས་བླང་ལོང་བོར་གྱུར་
ཏེ་དཔོན་གཡོག་རྣམས་འབར་ཁམས་བརྒྱུད་དེ་ཁྲེང་ཏུའུ་ལ་སླེབས། དེ་ནས་
ཐོག་མར་དཔའ་ཤེས་སྨན་ཁང་དུ་རྩ་དང་ཆབ་རྟགས་སོགས་ཞིབ་དཔྱད་བྱས།
ཚེས་ཉི་ཤུ་ལ་ཁྲེང་ཏུའུ་མཁའ་དམག་སྨན་ཁང་དུ་བསྟན་ནས་དེར་རེ་ཞིག་གཞི་
ཆགས། དེ་ནས་གློ་མཆིན་ནང་ཁྲོལ་གསལ་མཐོང་གི་ཤེལ་གྱི་འཕྲུལ་ལ་བརྟེན་
ནས་ཞིབ་དཔྱད་མཐའ་ཆོད་པར་བྱས། དེ་སྐབས་འཛམ་ཐང་གཙང་བ་གཞུང་
གི་མང་ཇ་བཏང་ཐོག་བླ་མ་དེ་ཉིད་དཔལ་དང་། འཇམ་དབྱངས་བླ་མ་ངག་
དབང་བློ་བཟང་འཕྲིན་ལས་དང་། གཙང་སྤྲུལ་འཇིགས་མེད་རྡོ་རྗེ་སོགས་བླ་
སྤྲུལ་ཆེ་དགུ་བཅས་གྲྭ་སུམ་བརྒྱ་ལྷག་གིས་རྟ་མགྲིན་སྒྲུབ་ཆེན་ཉིན་བཞི་དང་།
གདུགས་རིང་ཁྲི་གསུམ། དུས་འཁོར་ཁྲི་མཆོད་སོགས་ཞབས་བརྟན་རླབས་
ཆེན་བསྒྲུབ་པ་སོགས་སྐུའི་རིམ་གྲོ་གནད་དུ་ཐིངས་པ་བྱུང་། །
ཟླ་བརྒྱད་པའི་ཚེས་བཅོ་ལྔར་ནད་ལ་བརྟགས་དཔྱད་བྱས་རྗེས་བཤའ་
བཅོས་བྱེད་དགོས་མིན་ད་དུང་ཐག་མ་ཆོད་པར་ཅི་དྲག་གང་དྲག་ལ་ཐུག་ཚེ།
རྗེ་ཉིད་ཀྱི་རྨི་ཉམས་སུ་གཟའ་མཆོག་ཆེན་པོ་ར་ཧུ་ལ་གནས་བརྟན་རྒན་པོའི་
རྣམ་པར་བྱོན་ཏེ་གཤག་བཅོས་ལག་ཐབས་ཀྱི་རིམ་པ་རྣམས་སྐུ་ལ་བསྟར་ན་
ལེགས་ཚུལ་གསུངས་པའི་ཐུགས་རྨིས་བྱུང་བས། ཕྱི་ཉིན་དེ་ལུགས་ལྟར་གཤག་
107



རྗེ་ངག་དབང་ཡོན་ཏན་བཟང་བོའི་རྣམ་ཐར།
བཅོས་བྱེད་པའི་ཐག་བཅད། དེ་བཞིན་དུ་གཤིས་རྒྱུད་འཇམ་ཞིང་ལག་རྩལ་
ཕུལ་དུ་བྱུང་བའི་སྨན་རམས་པ་མང་བོ་དང་། གཞན་ལྷ་རྗེ་དུ་མས་རྗེ་ཉིད་ལ་
ལག་ཐབས་བཤའ་བཅོས་ཀྱི་རིམ་པ་རྣམས་སྐུ་ལ་བསྟར་བས། ཁོང་རིན་པོ་
ཆེས་བླ་མ་དཀོན་མཆོག་གསུམ་ལ་གསོལ་བ་དྲག་ཏུ་འདེབས་བཞིན་ཐུགས་ཡིད་
དབྱེར་མེད་ཀྱི་གནས་ལུགས་ལྟ་བའི་དབྱིངས་སུ་མཉམ་པར་བཞག་པས་མཚན་
འཛིན་རྟོག་ཚོགས་ཕྲ་རགས་ཐམས་ཅད་འགགས་ཏེ་ནད་ཀྱི་ཟུག་རྔུའི་ཚོར་སྣང་
རྩ་བ་ནས་ནུབ་པ་མ་ཟད། མི་བདེ་བ་མེད་པའི་ངང་ནས་ཐུགས་སྤྲོས་བྲལ་
གཤིས་ལུགས་ཇི་བཞིན་པའི་ངང་དུ་ཉིན་ཞག་དུ་མར་འབྱམས་པའི་སྐབས།
ཕྱི་རོལ་དུ་གཞན་གྱི་མཐོང་ཚུལ་ལ་དབུགས་ཀྱི་རྒྱུ་བ་མི་མངོན་པར་གྱུར་བས་
སྨན་རམས་པ་དང་སྐུ་མདུན་པ་སོགས་ཐམས་ཅད་ཅི་དྲག་ལ་གཏུགས་ཏེ་སྐུ་
བསྙུང་དྭངས་བསྐྱེད་ཀྱི་ཐབས་ལ་ཡོད་དགུ་རྩལ་དུ་བཏོན། དེ་ནས་རིམ་གྱིས་
སྐུ་ཁམས་དྭངས་བསྐྱེད་བྱུང་སྟེ་སྨྲ་བསམ་བརྗོད་དུ་མེད་པའི་དགའ་བ་དང་ཡ་
མཚན་པའི་གནས་སུ་གྱུར། །
ཕྱིས་སུ་དེ་ནི་ཐེག་པ་མཆོག་གི་རྣལ་འབྱོར་བ་ཀ་ཏོག་བླ་མ་ཐེག་མཆོག་གི་
ཞལ་སྔ་ནས། རྗེ་བླ་མ་ཡོན་ཏན་བཟང་བོའི་དཀོན་མཆོག་རྗེས་དྲན་གྱི་ཏིང་ངེ་
འཛིན་འགྲུབ་པའི་འབྲས་རྟགས་སུ་སྣང་ཞེས་གསུངས། དེ་ལྟར་དཀོན་མཆོག་
རྗེས་དྲན་འགྲུབ་ན་ས་ ཐོབ་པའི་སེམས་དཔའ་ཡིན་ པ་ རིགས་ པས་གྲུབ་སྟེ།
དཔེར་ན་ཀུན་རྫོབ་པའི་སངས་རྒྱས་དོན་དམ་པར་མེད་ཀྱང་ཐ་སྙད་དུ་སྐྱབས་
སྟོན་པ་པོ་ཡིན་པར་རྗེས་སུ་དྲན་པ་དང་། དཀོན་མཆོག་རྗེས་དྲན་གྱི་མདོ་ལྟར་
ཡོན་ཏན་སེམས་པའི་སྒོ་ནས་རྗེས་སུ་དྲན་པའམ། དྲན་ཉེ་སོགས་བྱང་ཆོས་
རྣམས་སངས་རྒྱས་ཀྱི་རྒྱུར་སེམས་པའི་སྒོ་ནས་དྲན་པ་སོགས་དྲན་ཚུལ་ཅི་རིགས་
108



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ།
པའི་སྒོ་ནས་སངས་རྒྱས་རྗེས་སུ་དྲན་པ་དང་། ཆོས་ནི་འདིར་དགེ་མི་དགེ་ལུང་
མ་བསྟན་གྱི་ཆོས་རྣམས་དོན་དམ་པར་མེད་ཀྱང་ཐ་སྙད་དུ་སྒྱུ་མ་ལྟར་དུ་རིམ་
བཞིན་བླང་བྱ་དང་དོར་བྱ་དང་བཏང་སྙོམས་སུ་བཞག་བྱ་ཡིན་པར་དྲན་པ་
དང་། འཕགས་པ་ཕྱིར་མི་ལྡོག་པའི་དགེ་འདུན་དོན་དམ་པར་མེད་ཀྱང་ཐ་
སྙད་དུ་སྒྱུ་མ་ལྟར་ཡོད་པས་ལམ་སྒྲུབ་པའི་གྲོགས་ཡིན་པར་སེམས་པའི་སྒོ་ནས་
དྲན་པའམ་ལེགས་པར་བཞུགས་པ། དྲང་བོར་བཞུགས་པ་ཞེས་སོགས་ལྟར་
ཡོན་ཏན་སེམས་པ་གང་རུང་གི་རྗེས་སུ་དྲན་པའི་སྦྱོར་བ་སོགས་ནི་རྗེས་དྲན་གྱི་
མཐར་སྦྱོར་ཡིན་ཞིང་། དཔེར་ན་སྡུག་བདེན་མི་རྟག་པ་རྟོགས་པའི་ཡེ་ཤེས་དེ་
སངས་རྒྱས་རྗེས་དྲན་གྱིས་ཟིན་པའི་སྒོ་ནས་བརྟན་པ་ཐོབ་ཕྱིར་གོ་རིམ་ངེས་
ཅན་དུ་སྒོམ་པའི་སྦྱོར་བ་དེ་སངས་རྒྱས་རྗེས་དྲན་གྱི་མཐར་སྦྱོར་ཡིན། དེ་
འདྲའི་ཟིན་བྱེད་སངས་རྒྱས་རྗེས་དྲན་གྱི་སྦྱོར་བ་གྲུབ་ན་ཟིན་བྱ་སངས་རྒྱས་
རྗེས་དྲན་གྱི་སྦྱོར་བའང་འགྲུབ་ལ་དེ་ནི་སེམས་དཔའི་མངོན་རྟོགས་ཡིན་ཕྱིར།
དེ་རྒྱུད་ལྡན་གྱི་གང་ཟག་དེ་སེམས་དཔའ་ཆེན་པོ་ཡིན་པ་འགྲུབ་ཐུབ་སྙམ་
མོ། ། དེར་མ་ཟད་རྟོག་པ་ཕྲ་རགས་ཀྱི་རྒྱུ་བ་འགགས་ཏེ་ཐུགས་གནས་ལུགས་
ཆོས་དབྱིངས་སུ་ཉིན་ཞག་དུ་མར་འབྱམས་པ་སོགས་སྔགས་ཀྱི་ས་མཐོན་པོར་
སླེབས་པའི་དན་རྟགས་སུ་ངེས་པས་ཞིབ་ཏུ་སྨྲ་བར་སྤོབས་ནའང་རེ་ཞིག་བཞག
དེ་ནས་སྔར་གྱི་འཕྲོས་སུ་ སྐུ་ཁམས་ དྭངས་པའི་ངོས་ནས་འཕགས་པ་ཆོས་
འཕགས་ཀྱི་གདན་ས་སྤོས་ངད་ལྡན་སོགས་སུ་མཇལ་སྐོར་ལ་ཕེབས་ཏེ་གཟིགས་
མོར་གནང་།
ཟླ་བཅུ་བའི་ཡར་ཚེས་ལ་གདན་སར་གཞི་ཕབས། ཟླ་བཅུ་གཉིས་པར་
གཙང་བའི་གཟིམས་ཁང་དུ་གྲྭ་ཉིས་བརྒྱ་ཙམ་གྱིས་སྐྱབས་རྗེ་བླ་མ་རིན་པོ་ཆེའི་
109



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཞབས་པད་རྡོ་རྗེའི་ཁྲི་ལ་ཡུན་རིང་དུ་བཞུགས་པའི་ཆེད་དུ། གདུགས་རིང་ཁྲི་
བཅོ་ལྔ། མདོ་ཁྲི་བཅུ་བདུན། རྟ་མགྲིན་སྒྲུབ་ཆེན་ཟོར་དང་བཅས་པ་ལེགས་
བསྒྲུབ་མཛད་དོ། ། །
དགུང་གྲངས་ང་བརྒྱད་པ་ཁྲོ་བོ་ཞེས་པ་ཤིང་གླང་ལོའི་ལོ་གསར་དགའ་
སྟོན་ཉམས་པ་མེད་པའི་དཔལ་ལ་ལོངས་སུ་སྤྱོད། ཆོ་འཕྲུལ་ཟླ་བ་དང་བསྟུན་
བསྟན་འཛིན་གྱི་སྐྱེས་བུ་སྤྱི་དང་། ཁྱད་པར་རྗེ་བླ་མ་མཆོག་གི་ཞབས་བརྟན་དུ་
སེང་གདོང་བཟློག་ སྟོང་། ཚེ་སྒྲུབ་འཆི་བླུ་སོགས་རིམ་གྲོ་གནད་སྨིན་སྒྲུབ།
ཚེས་ཉེར་བཞི་ནས་མ་ཡུམ་གྱི་འདས་མཆོད་དུ་དམིགས་ནས་སྨྱུང་གནས་དུས་
མཆོད་ཆེན་མོ་ཐེངས་གཉིས་པ་འཚོགས་ཏེ་སྨྱུང་གནས་ཁྲི་གཉིས་སོགས་རྣམ་
དཀར་གྱི་བྱ་བ་རླབས་ཆེ་བ་བསྒྲུབ་པས་ཀུན་གྱི་རྒྱུད་བྱིན་གྱིས་བརླབས་ཏེ་དད་
པ་དང་དག་སྣང་། ངེས་འབྱུང་དང་སྐྱོ་ཤས། རྒྱུ་འབྲས་ལ་ཡིད་ཆེས་ པ་
སོགས་ཡོན་ཏན་ཐམས་ཅད་གོང་ནས་གོང་དུ་འཕེལ་བའི་ཡུལ་ཕྱོགས་དེར་བཀྲ་
ཤིས་པའི་དགེ་མཚན་གྱི་འཛུམ་དཀར་བཞད་པར་སྣང་།
ཟླ་བཞི་བའི་ཚེས་ཉེར་དགུ་ནས་བཟུང་ཚོམས་ཆེན་ཁང་དུ་གྲྭ་མང་སྤྱི་
དང་། དགེ་བསྙེན་གྱི་སྡོམ་པ་ཐོབ་པ་ཡན་ཆད་ཀྱི་ཁྱིམ་པ་སོགས་ལ། སྒྲོལ་
མའི་དབང་། རྒྱལ་བ་ཚེ་དཔག་མེད་ཀྱི་དབང་། ཕུར་བའི་དབང་། ཀུན་
མཁྱེན་ཡབ་སྲས་བཅོ་ལྔའི་རྗེས་གནང་། ནེ་གུའི་བཀའ་ཕྱི་ནང་གི་དབང་།
དཔལ་དུས་ཀྱི་འཁོར་ལོའི་དབང་ཆེན་མཐའ་རྟེན་དང་བཅས་ཟླ་ལྔ་བའི་ཚེས་
བཅུ་དྲུག་གི་བར་དུ་ཕྱག་ལེན་ཕྲ་ཞིབ་དང་བཅས་སྨིན་རྒྱས་སུ་བསྩལ།
ཟླ་དྲུག་པའི་ཚེས་བཅུ་བཞི་ལ་བསྒྲུབ་བྱ་དོན་ལྔ་ཙམ་རིམ་གྱིས་དགེ་ཚུལ་
དང་དགེ་སློང་གི་སྡོམ་པ་གསར་དུ་བསྒྲུབས། སོ་སོར་ཐར་བ་ཚུལ་ཁྲིམས་ཀྱི་
110



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ། །
བསླབ་པ་རིན་པོ་ཆེ་ཡོངས་སུ་སྦྱོང་བའི་ཐབས་ཚེས་བཅོ་ལྔ་ལ་གསོ་སྦྱོང་གི་
མགོན་དུ་ཕེབས་ཏེ། སྦྱོར་བ་དང་དངོས་གཞིའི་རིམ་པ་རྣམས་ཉམས་སུ་མྱོང་
བར་མཛད། ཚེས་བཅུ་དྲུག་ལ་དགེ་འདུན་པ་སུམ་བརྒྱ་ལྷག་དང་ལྷན་ཅིག་ཏུ་
དབྱར་གནས་པར་ཞལ་གྱིས་བཞེས། དེ་ཡང་རྒྱལ་བའི་བསྟན་པའི་ནང་མཛོད་
དུ་གྱུར་བ་ནི། ཇི་སྐད་དུ་འདུལ་བ་ལུང་ལས། ཇི་ལྟར་འདི་ན་ཤིང་རྩ་གཙོ་བོ་
སྟེ། ། རྣམ་པར་འཕེལ་དང་ཀུན་འཛིན་གཉིས་ཀྱི་གཞི། ། དེ་བཞིན་དམ་
ཆོས་ཚོགས་ རྣམས་ ཀུན་གྱི་ཡང་། ། གཞི་དང་ རྩ་བ་འདུལ་ བ་ ཡིན་ པར་
གསུངས་། ། ཞེས་གསུངས་པ་ལྟར། དམ་པའི་ཆོས་འདུལ་བ་ཉིད་གཙོ་བོ་
ཡིན་ཏེ། ཇི་སྲིད་འཇིག་རྟེན་གྱི་ཁམས་སུ་འདུལ་བའི་བསྟན་པ་རྫོགས་པར་
ཡོད་པ་དེ་སྲིད་དུ་སངས་རྒྱས་ཀྱི་བསྟན་པ་ཡོད་ལ། དེ་མེད་ན་བསྟན་པ་མེད་
པར་གསུངས་པ་ཉིད་ཐུགས་ལ་ཆེས་ལྕི་བར་གྱུར་བས། འདུལ་བསྟན་རིན་པོ་
ཆེ་འདི་ཉིད་མི་ཉམས་ཉིན་མོ་ལྟར་གསལ་བར་གྱུར་བ་ཞིག་བྱུང་ན་དགོངས་
པའི་ཐུགས་བསྐྱེད་ཚད་མེད་པས་ཀུན་ནས་བསླངས་ཏེ་བསླབ་པའི་མི་མཐུན་
ཕྱོགས་ཐམས་ཅད་ངོ་ཤེས་པའི་སྒོ་ནས་བསྲུང་ཚུལ་དང་། ཁྱད་པར་རྣམ་
འབྱེད་ནས་བྱུང་བའི་བཅས་པ་ཕྲ་རགས་ལ་སོགས་པ་རྣམས་ཀྱི་ངོ་བོ། གོ་རིམ།
སྲུང་ཚུལ་ལ་སོགས་པ་ཞིབ་ཅིང་ཕྲ་བ་དང་བཅས་པ་དེ་དག་ལས་འདས་ཚེ་གང་
འདས་པའི་ལྟུང་བ་ཐམས་ཅད་རང་རང་གི་མིང་རིགས་ཀྱིས་ཕྱིར་འཆོས་པའི་ཆོ་
ག་འདུལ་བ་ནས་ཇི་ལྟར་བཤད་པ་བཞིན་གྱི་ཕྱག་ལེན་རྣམ་པར་དག་པའི་སྲོལ་
ལེགས་པར་བཙུགས། ཁྱད་པར་བླ་གོས་དང་མཐང་གོས་ཟླུམ་པོར་བགོ་བ་
དང་། ཆོས་གོས་རྒྱུན་འཆང་བྱེད་པ་དང་། ཆང་དང་ཕྱི་དྲོའི་ཁ་ཟས་སྤངས་
པ་དང་། ཡོ་བྱད་བྱིན་རླབས། རུང་ཁང་གཅོད་པ། ནུབ་ལྷག་ཉལ་སྲུང་བ་
111



རྗེ་ངག་དབང་ཡོན་ཏན་བཟང་བོའི་རྣམ་ཐར།
སོགས་ཀྱི་ཕྱག་ལེན་ཕྲ་མོ་དག་ལའང་ཆེས་ཆེར་བརྩོན་པར་མཛད་པ་སོགས་
བསྟན་པ་རིན་པོ་ཆེ་མི་ནུབ་པའི་རྨང་རྫོགས་པར་གསོས་པས་བསྟན་པ་ལ་བྱ་བ་
མཛད་པ་ཞིག་ལ་འདི་ཡ་མཚན་པ་ཡིན་ནོ། །
ཟླ་བདུན་པའི་ཉེར་དགུ་ལ་དགག་དབྱེ་བྱས་ཤིང་། གནམ་གང་ལ་ངལ་
གསོས། བརྒྱད་པའི་ཚེས་གཅིག་ལ་ལྗོངས་རྒྱུའི་དོད་དུ་དབྱར་སྟོན་གྱི་སྲོལ་
དར་ཡོད་པ་ལྟར་དེ་ལུགས་བཞིན་དཔོན་སློབ་ལྷན་རྒྱས་ཀྱི་དབྱར་གྱི་དགའ་སྟོན་
ལ་ལོངས་སུ་སྤྱོད་པས་ཀུན་གྱི་ཡིད་ཚིམ་པ་བྱུང་ངོ༌། ། ཟླ་བཅུ་བར་ཆོས་ཚན་
བདུན་པ་ཐུན་དཔོན་བློ་བཟང་རྡོ་རྗེ། ཀུན་མཆོག སྤྲུལ་སྣང་འོད། མུན་
སེལ། བླ་མ་བསྟན་གསལ། ཕྱོགས་གླང་སོགས་གྲྭ་རེ་བདུན་ཙམ་ལ་ཐུན་མོང་
སྔོན་འགྲོའི་བཤད་ཁྲིད་རྒྱས་པ་གནང་སྟེ། ཁོང་ཅག་དཔལ་དུས་ཀྱི་འཁོར་
ལོའི་རྫོགས་རིམ་སྦྱོར་བ་ཡན་ལག་དྲུག་གི་སྔོན་འགྲོ་ལ་མཚམས་དམ་པོར་བྱས་
ཏེ་བཞུགས། མཚམས་ གྲྭ་འདི་བའི་གྲལ་དུ་ ཕྱི་ནང་ཟང་ ཐལ་དུ་སོང་ཞིང་
གསལ་སྒྲིབ་མེད་པའི་སློབ་བུ་ཞིག་ཡོད་པ་དེ་ཉིད་ཆོས་གྲོགས་འགས་བླ་མ་ལ་ཇི་
འདྲ་ཞེས་དྲི་ཞུས་མཛད་པས། བཀའ་ལས། དེ་ལ་ཡ་མཚན་རྒྱུ་ཆེར་མེད་པ་
འདྲ། ཁོ་བོ་སྦྱོར་དྲུག་ལ་མ་འདུག་པའི་སྔོན་ནས་རྩ་རླུང་ཞིག་གི་བྱེད་ལས་ཀྱི་
ཡིན་ནམ་གང་ལྟར་ཡང་དེ་འདྲ་ཡོད། དེས་ན་ཁྱེད་ཅག་གིས་ཉམས་བཟང་
ངན་ཅི་ཤར་ཡང་དེ་ལ་མ་ཞེན་པར་སྡོམ་གསུམ་མིག་འབྲས་ལྟར་སྲུང་ན་ཁོ་བོས་
དེ་ཡ་མཚན་ཆེ་སྙམ་ཞེས་སོགས་མང་དུ་གསུངས། །
རིགས་ལྡན་སྤྲུལ་བའི་སྐུ་ཆེན་པོ་ཁོང་ལྟ་བུ་ལ་བལྟོས་ན། ཕྱི་ནང་གསལ་
སྒྲིབ་མེད་པ་འདི་ཡ་མཚན་པ་ཆེར་མེད་ཀྱང་། བློ་དམན་རྣམས་ཀྱི་བསམ་ངོ་
དང་བསྟུན་ན་དེ་ཡང་ཡ་མཚན་འོས་པའི་གནས་ཤིག་ཡིན་ཡང་གཙོ་བོ་དམ་
112



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ།
ཚིག་སྡོམ་པའི་སྲུང་སྡོམ་དང་དཀའ་སྤྱད་སྙིང་རུས་ཀྱི་སྒོ་ནས་བསྒོམ་ལ་ཆིག་
དྲིལ་དུ་འབད་ན་ཉམས་དང་རྟོགས་པའི་མྱུ་གུ་སྐྱེ་བར་འགྱུར་རོ་ཞེས་གདམས་
པ་ཡིན་ནོ། ། ཁོང་གིས་སློབ་བུ་རྣམས་ལ་ཉམས་ཙམ་ལ་རྩིས་པོ་ཆེ་བྱེད་རྒྱུ་མེད་
ཅིང་བརྟན་པ་ཐོབ་དགོས་གསུངས། དེ་ཡང་བརྟན་པ་ཐོབ་ན་རྐྱེན་དྲག་པོས་
ཀྱང་སྒོམ་ལ་འདུ་འབྲལ་མི་འབྱུང་སྟེ། འབྲས་བུ་འོད་གསལ་ལ་སྦྱོར་ཐུབ་པ་
གསུངས་པ་ལ་དགོངས་པར་སྣང་།
ཟླ་བཅུ་གཅིག་པའི་ཡར་ཚེས་ལ། གདུགས་དཀར་ཁྲི་སུམ་ཅུ་ལྷག་གི་
སྲུང་རིམ་རླབས་ཆེ་བ་བསྒྲུབས། ཟླ་བཅུ་གཉིས་པའི་མར་ངོ་ནས་སྨྱུང་གནས་
ཆོས་ཚོགས་ཆེན་མོ་འཚོགས་ཏེ་སྨྱུང་གནས་བདུན་སྟོང་ལྷག་གི་རྣམ་པར་དཀར་
བའི་ཆོས་ཀྱི་དགའ་སྟོན་གྱིས་དུས་འདའ་བར་བྱུང་། །
དགུང་ལོ་ང་དགུ་བ་ཟད་པ་ཞེས་པ་མེ་སྟག་ལོའི་ལོ་གསར་གྱི་དགའ་སྟོན་
ལ་རོལ་བར་བྱས། ཆོ་འཕྲུལ་ཟླ་བ་དང་བསྟུན་རིམ་གཉིས་ཀྱི་རྣལ་འབྱོར་ལ་
བརྩོན་པའི་སྒོས་ཐུགས་དམ་བརྟན་པོ་མཛད་ཅིང་ངེས་དོན་བསྟན་པ་རྒྱས་པའི་
ཐུགས་སྨོན་གྱིས་མཚམས་སྦྱར། ཟླ་བཞི་བའི་ཡར་ཚེས་ལ་བྱ་བྲལ་རྣལ་འབྱོར་
གྱི་དབང་ཕྱུག་མཚམས་པ་སྨོན་ལམ་བཟང་བོའི་སྤྲུལ་སྐུ་སོགས་གྲྭ་ཉིས་བརྒྱ་ལྔ་
བཅུ་ལྷག་ལ་ཕུར་བའི་དབང་དང་། དཔལ་དུས་ཀྱི་འཁོར་ལོའི་དབང་ཆེན་
བཀའ་དྲིན་དུ་བསྩལ། ཚེས་བཅུ་བཞི་ལ་གྲྭ་དྲུག་ཅུ་ཙམ་དགེ་ཚུལ་དང་བསྙེན་
རྫོགས་ཀྱི་སྡོམ་པ་ལ་བཀོད། ཚེས་བཅུ་དྲུག་ནས་དབྱར་ཞལ་བཞེས་གནང་སྟེ་
འདུལ་བ་གཞི་གསུམ་གྱི་ལག་ལེན་ཕྱག་ཏུ་བསྟར། དབྱར་གནས་པའི་ནང་དུ་
མཉམ་མེད་ཤཱཀྱའི་རྒྱལ་བོའི་འདྲ་སྐུ། ཀུན་མཁྱེན་དོལ་པོ་བ་དང་། རྗེ་ཏཱ་ར་
ནཱ་ཐ་སོགས་ཀྱི་སྟོང་སྐུ་རེ་རེ་བཞེངས་ཏེ་རྒྱལ་བའི་བསྟན་པ་རྒྱས་པའི་སྤྱན་
113



རྗེ་ངག་དབང་ཡོན་ཏན་བཟང་བོའི་རྣམ་ཐར།
དམིགས་མཛད།
ཟླ་བརྒྱད་པའི་ཚེས་བཅུ་གཉིས་ནས་ཀུན་མཁྱེན་རྗེས་གནང་། ཁྲོ་བོ་རྨེ་
བརྩེགས་རྗེས་གནང་། སྒྲོལ་མའི་དབང་སོགས་དང་། ཚེས་བཅོ་ལྔ་ནས་གྲོལ་
མཆོག་ཁྲིད་བརྒྱ་ཞེས་གྲགས་པའི་གྲོལ་བྱེད་ཁྲིད། རྒྱབ་རྟེན་ལུང་། སྨིན་བྱེད་
དབང་དང་བཅས་པ་སྨིན་རྒྱས་སུ་བསྩལ། ཟླ་བཅུ་བར། སྤྲུལ་ལེགས་སྐྱེས།
བླ་མ་རྡོར་སེམས། སྒྲོན་རས། བླ་མ་བསྟན་འཛིན་རྒྱ་མཚོ་སོགས་གྲྭ་གོ་བདུན་
ཙམ་དཔལ་དུས་ཀྱི་འཁོར་ལོའི་རྫོགས་རིམ་རྡོ་རྗེ་བཞིའི་རྣལ་འབྱོར་ལ་ལོ་གསུམ་
གྱི་ཕྱག་སྲོལ་ལྟར་འདུག་པའི་དབུ་བཙུགས། ཟླ་བཅུ་གཉིས་པར་གདུགས་
དཀར་ཁྲི་ང་ལྔ་ལྷག་གི་སྲུང་རིམ་བསྒྲུབས། དེ་ལྟར་ལོ་གཉིས་ཀྱི་ཁོངས་སུ་
གདུགས་རིང་བྱེ་བ་ལྷག་སོང་ཞིང་། དེ་ཡང་ཆད་ལྷག་ནོར་སྐྱོན་དང་བྲལ་བ་སྒྲ་
དག་གསལ་དང་ལྡན་པའི་སྒོ་ནས་གྲྭ་མང་ནས་གསུང་སྒྲོག་གནང་བཞིན་ཡོད།
དེ་ལ་རྗེ་བླ་མ་རིན་པོ་ཆེས་ཡོན་འབུལ་བ་དང་། བསྙེན་བཀུར་བླ་ན་མེད་པའི་
རྣམ་དཀར་གྱི་མཛད་པ་རྒྱ་ཆེ་བ་དུ་མ་ཕྱག་ཏུ་བསྟར་བའི་དགེ་ལེགས་ཀྱི་སྣང་
བས་ཕྱོགས་ཀུན་ཁྱབ་པར་མཛད། །
དེ་ལྟ་བུའི་བསྟན་འགྲོ་སྤྱིའི་སྲུང་རིམ་རླབས་པོ་ཆེ་བསྒྲུབས་པ་དང་། རྗེ་
ཉིད་ཀྱི་ཐུགས་རྗེ་བདེན་པའི་མཐུས་བླ་མ་དགེ་འདུན་རྣམས་ཐུགས་མཐུན་ཞིང་
འཆད་ཉན་འཕེལ་བ་དང་། ཡུལ་ཁམས་སུའང་ལོ་ཆུ་སོགས་ཤིན་ཏུ་ལེགས་
པས་དགེ་མཚན་ཕུལ་དུ་ཕྱིན་པ་བྱུང་། །
དགུང་གྲངས་དྲུག་ཅུ་བ་རབ་བྱུང་ཞེས་པ་མེ་ཡོས་ལོའི་ཆོ་འཕྲུལ་ཟླ་བ་
དང་བསྟུན་སྙུང་གནས་ཆོས་ཚོགས་ཆེན་མོ་འཚོགས་ནས་སྨྱུང་གནས་བརྒྱད་
སྟོང་བརྒྱ་དྲུག་ཅུ་སོང་། དེ་མ་ཟད་སྐྱབས་འགྲོ་སྒྲོལ་མ་གཞན་བསྙེན་པ་སྣ་
114



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ།
ཚོགས་དང་སྨོན་ལམ་འདོད་གསོལ་གྱི་རིགས་ཀྱི་གྲངས་སོགས་རགས་རྩིས་ཀྱི་
དབང་དུ་བྱས་ན། འབུམ་བཅུ་ཕྲག་ལྷག་ཙམ་དག་འདོན་དང་གསུང་སྒྲོག་
མཛད། དེ་དག་གི་ཞར་ལ་དད་ལྡན་གྱི་སྐྱེ་བོ་ཕོ་མོ་གྲངས་མེད་པ་བཅས་ཐུགས་
བརྩེ་བ་ཆེན་པོས་རྗེས་སུ་བཟུང་ནས། རྙེན་བཀུར་དང་གྲགས་པ་དོན་དུ་
གཉེར་བ་ཙམ་མ་ཡིན་པར་གཞན་ཕན་དོན་དུ་གཉེར་བའི་ཐབས་མཁས་ཀྱི་
མཛད་པ་ཁོ་ནས། སྙིང་རྗེའི་ཡུལ་དུ་གྱུར་བའི་སྙིགས་དུས་སེམས་ཅན་བསོད་
ནམས་དམན་པའི་རིགས་ལ་འཕྲལ་དུ་ཆོས་ཀྱི་བྱིན་རླབས་འཇུག་པའི་ཟབ་ཆོས་
མང་བོའི་སྒོ་ནས་འགྲོ་དོན་རླབས་པོ་ཆེས་གདུལ་བྱ་གྲངས་མེད་པ་གནས་སྐབས་
མངོན་མཐོ་དང༌། མཐར་ཐུག་ངེས་ལེགས་ཀྱི་གོ་འཕང་ལ་མྱུར་བར་འགོད་
པའི་ཆེད་དུ་སྨྱུང་གནས་ཀྱི་སྡོམ་པ། རྒྱུ་འབྲས་ཀྱི་རྣམ་བཞག དགེ་སྒྲུབ་སྡིག་
སྤང་སོགས་ཀྱི་མཚོན་ཆོས་ཀྱི་གཏེར་ཁ་མི་ཟད་པ་རྡོལ་བས་ཚིམ་པར་བྱས་པས་
འབྲེལ་ཚད་དོན་ལྡན་དུ་གྱུར་ཏོ། །
སྨྲས་པ།
དུས་འགྱུར་མི་རྟག་འཐོར་བྱེད་དྲག་པོ་ཡིས། །
སྡུག་བསྔལ་རྒྱ་མཚོའི་ཀློང་ལ་ཉེར་དྲངས་པའི། །
མི་བཟད་འཇིགས་པས་མནར་བའི་ལུས་ཅན་ཀུན། །
དབང་ཕྱུག་བདེ་བ་ཐོབ་པའི་ཆོ་ག་རྩོམ། །
དེ་ཚེ་བསོད་ནམས་དཔུང་གིས་ནོར་འཛིན་ལ། །
དབང་བསྒྱུར་ཡོན་ཏན་བཟང་བོའི་དཔལ་མངའ་བས། །
བཤད་སྒྲུབ་ཆོས་ཀྱི་མཛད་སྒོ་སྤེལ་བ་ཡིས། །
115



རྗེ་ངག་དབང་ཡོན་ཏན་བཟང་བོའི་རྣམ་ཐར།
དྲི་མེད་ཐུབ་བསྟན་གསལ་བར་མཛད་ཅེས་གྲགས། །
ལུང་རིགས་འཕྲིན་ལས་རྒྱས་པའི་སུག་རྗེས་རེར། །
བཤད་སྒྲུབ་མེ་ཏོག་སར་བའི་དཔལ་རྫོགས་པ། །
ཐུགས་བསྐྱེད་བསོད་ནམས་མཐོང་ལས་ལེགས་བབས་པའི། །
དུས་མཐར་རྫོགས་ལྡན་རྩེ་དགའ་ཉམས་པ་མེད། །
ངུར་སྨྲིག་གོས་བཟང་ཟླུམ་པོར་བགོ་བ་ཡི། །
མཛེས་སྡུག་ལུས་ལ་རྫོགས་པའི་སྡོམ་བརྩོན་གྱིས། །
དམ་ཆོས་འདུལ་བའི་ལག་ལེན་ཕྱག་ཏུ་བསྟར། །
ཁྱོད་ཐུགས་ལྷག་བསམ་ནང་ནས་བརྡོལ་བའི་རྟགས། །
རིང་ནས་བསྟན་ལ་མཛའ་བ་མ་བཏང་བས། །
བཤད་སྒྲུབ་ལོངས་ལ་རྩེན་པའི་ངང་ཚུལ་གྱིས། །
བསྟན་པའི་བདག་པོ་ཞེས་བྱའི་མཚན་སྙན་དབྱངས། །
འགོགས་མེད་ཁྱོད་ལ་འཕོ་བའི་ཉེར་བསྡོགས་བརྩོན། །
ཁྱོད་ཐུགས་པད་མ་དཀར་བོའི་འདབ་ཡངས་ལས། །
དབང་ལུང་མན་ངག་ཟབ་ཆོས་སྦྲང་རྩིའི་བཅུད། །
ཡང་ཡང་ཟགས་པའི་དགའ་སྟོན་མྱོང་བ་ཡི། །
བསྟན་འཛིན་སྐྱེས་བུའི་མཐའ་དེ་སུ་ཡིས་དཔོག །
116



ཡང་དར་བསྟན་པའི་སྐབས་བཤད་སྒྲུབ་ལས་གསུམ་ལ་གཞོལ་བ།
མདོ་སྔགས་རིག་པའི་གནས་ཀྱི་མཛའ་ན་མོར། །
ཁྱོད་བློ་དྲི་མེད་གཞོན་ནུ་མཛའ་བསྡེབས་པས། །
རྒྱལ་བའི་སྲས་པོ་རལ་གྲིའི་དཔུང་རྒྱན་ཅན། །
ཕྲག་དོག་རྔུལ་ཆུ་རྒྱ་མཚོའི་ཟོལ་གྱིས་བབས། །
དུག་སྦྲུལ་མཆེ་བར་བཟུང་བའི་ལུས་ཅན་ལ། །
ཐུགས་རྗེ་སྤྱན་ཟུང་ལྷུང་བའི་གན་མཛོད་ལས། །
ཟབ་རྒྱའི་ཆོས་ཆར་འདོད་དགུ་འཇོ་བ་ཡི། །
ཐུགས་བསྐྱེད་དུས་ལས་ཡོལ་མེད་ཚུལ་དེ་བསྔགས། །
ཐོས་བྲལ་སྒྲུབ་ལ་གཞོལ་བའི་དཀའ་ཐུབ་དང་། །
ཚིག་སྐམ་ཁ་ལ་བྱང་བའི་ང་རྒྱལ་གྱི། །
མཐའ་གཉིས་རྒྱང་དུ་བསྲིངས་པའི་རྣམ་ཐར་ལ། །
བསམ་བཞིན་དད་པའི་ཐལ་མོ་སྤྱི་བོར་ཟུམ། །
གངས་ཅན་ཤམ་བྷ་ལ་ཞེས་གྲགས་དབུས་སུ། །
ཆོས་སྲིད་བ་གམ་གཞན་ལས་མངོན་མཐོ་བ། །
ལྔ་ལྡན་ཞིང་གི་དཔལ་ལ་འགྲན་པ་ཡི། །
བསམ་འགྲུབ་ནོར་གླིང་མཚན་གྱི་མེ་ཏོག་བཞད། །
དེ་ན་འཆད་རྩོད་རྩོམ་པའི་གཡེར་ཁའི་སྒྲ། །
བཞད་པའི་རྩེ་དགའ་འཛིན་པའི་སྡོམ་བརྩོན་མང་། །
117



རྗེ་ངག་དབང་ཡོན་ཏན་བཟང་བོའི་རྣམ་ཐར།
སྙན་རྒྱུད་གདམས་པའི་མཛོད་ལ་དབང་བསྒྱུར་ཏེ། །
ངེས་གསང་མན་ངག་སྟེར་མཛད་ཁྱོད་ཁོ་ན། །
མཁས་པའི་ལམ་སྲོལ་དེར་ཐལ་དེའི་ཕྱིར་གྱི། །
གྲགས་དཀར་མེ་ཏོག་བཞད་པ་མང་ན་ཡང་། །
གྲུབ་པའི་ལམ་བཟང་མཁའ་འགྲོའི་སྙིང་བཅུད་ཀྱིས། །
འཁོར་བ་དོང་ནས་སྤྲུགས་པ་ཁྱོད་ཁོ་ན། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
ཡང་དར་བསྟན་པའི་དབུ་བརྙེས་ཏེ་བཤད་སྒྲུབ་ལས་གསུམ་གྱི་སྒོ་ནས་བསྟན་
འགྲོའི་དོན་རླབས་པོ་ཆེ་མཛད་པའི་ཚུལ་གྱི་སརྒ་སྟེ་བདུན་པའོ།། །།
118



བརྒྱད་པ། ཤར་ཕྱོགས་ནོར་འཛིན་ཡངས་པོར་བསྐྱོད་
ནས་ཇོ་ནང་བསྟན་པའི་བ་དན་དགུང་དུ་
སྒྲེང་བའི་ཚུལ།
རིགས་ལྡན་མ་འགགས་དུས་ཀྱི་མཐར། །
ཁ་བའི་ཀློང་དུ་སྡོམ་བརྩོན་ཚུལ། །
གུ་ཎ་བྷ་དྲའི་གྲགས་སྙན་ཅན། །
གང་ཞབས་ནོར་བུའི་ཅོད་པན་ཉིད། །
ཟླ་གཉིས་པའི་ཚེས་ཉི་ཤུ་ལ་རྒྱལ་བསྟན་སྤྱི་དང་། ཁྱད་པར་དཔལ་ལྡན་
རྒྱལ་བ་ཇོ་ནང་བའི་བསྟན་སྲིད་ཀྱི་ཆེད་དུ། དབང་ཕྱོགས་ཙི་ནའི་ཡུལ་གྲུར་
ཞབས་ཀྱི་པད་མ་ བསྐྱོད་དེ་རིམ་གྱིས་གནམ་བསྐོས་མི་ཡི་བདག་པོ་འཇམ་
དབྱངས་གོང་མ་ཆེན་པོ་ན་རིམ་གྱི་རྒྱལ་ས་པེ་ཅིན་དུ་ཕྱགས་ཕེབས། དེར་
རིགས་ལྡན་འཇམ་དཔལ་གྲགས་པ་དེ་ཉིད་སླར་ཡང་ལྗོངས་འདིར་ངུར་སྨྲིག་
འཆང་བའི་ཟོལ་གྱིས་བྱོན་པ་ཀུན་གཟིགས་པཎ་ཆེན་ཨེར་ཏི་ནི༧ཆོས་ཀྱི་རྒྱལ་
མཚན་མཆོག་དང་། རྒྱལ་ཡོངས་དམངས་འཐུས་ཚོགས་ཆེན་གྱི་ཨུ་ཡོན་ཀྲང་
གཞོན་པ་ང་ཕོད་པ་ངག་དབང་འཇིགས་མེད་དང་། རྒྱལ་ཡོངས་ཀྱི་ཆོས་
ལུགས་གཙོ་འཛིན་ཀྲའོ་ཕུ་ཁྲུའུ་སོགས་ཀྱི་དགྱེས་ཞལ་གསར་དུ་མཇལ་ཏེ་གསུང་
འཕྲོས་དམར་བ་བྱུང་། དེ་སྐབས་རྗེ་ཉིད་ཀྱི་ཞལ་སྔ་ནས་ཀྱིས་གོང་རིམ་དེ་དག་
ལ་ཞུ་དོན་གྱི་སྙིང་བོ་ནི། དཔལ་ལྡན་རྒྱལ་བ་ཇོ་ནང་བ་ཞེས་པའི་གྲུབ་མཐའ་
འདི་བདག་ཅག་གི་སྟོན་པའི་ཆོས་འཁོར་རིམ་པ་གསུམ་བསྐོར་བའི་འཁོར་ལོ་ཐ་
119



རྗེ་ངག་དབང་ཡོན་ཏན་བཟང་བོའི་རྣམ་ཐར།
མའི་རྗེས་འབྲང་གི་དབུ་མའི་གྲུབ་མཐའ་སྨྲ་བ་ཡིན་ཞིང་། དེ་ནི་ཆོས་ཁུངས་
བཙུན་པ་མ་ཟད། ལོ་རྒྱུས་རིང་བའི་བོད་བརྒྱུད་ནང་བསྟན་གྱི་གཙོ་བོ་ཞིག་
ཡིན། དེས་ན་བོད་བརྒྱུད་ནང་བསྟན་གྱི་ཆོས་བརྒྱུད་ཆེན་པོ་ལྔའི་ཡ་གྱལ་དང་།
ཇོ་ནང་བའི་གྲུབ་མཐའ་སྟོན་པའི་ཡིག་ཆ་ཀྲུང་གོའི་བོད་རྒྱུད་མཐོ་རིམ་ནང་
བསྟན་སློབ་གླིང་གིས་རྩོམ་སྒྲིག་བྱས་པའི་《གངས་ཅན་རིག་བརྒྱའི་སྒོ་འབྱེད་ལྡེ་
མིག》ཅེས་པའི་དཔེ་ཚོགས་སུ་འཇོག་པ་དང་། ཆོས་རྒྱུད་གཞན་དང་འདྲ་
བར་མཐོང་ཆེན་དང་། རོགས་སྐྱོར་གྱི་ཐུགས་ཁུར་ཚད་མེད་པའི་འོག་ནས་
ཆོས་སྡེ་ཆེན་པོ་དཔལ་འཛམ་ཐང་དགོན་དཀར་བྱེད་པ་དང་། མདོ་སྔགས་
ནང་བསྟན་སློབ་གླིང་གསར་འཛུགས་དང་། ཇོ་ནང་སྐུ་འབུམ་མཐོང་གྲོལ་
ཆེན་མོ་བཞེངས་པ་ལ་སྒོ་ཀུན་ནས་གོང་རིམ་གྱི་ཐུགས་བརྩེ་བས་བསྐྱངས་དགོས་
ཚུལ་སོགས་ཞིབ་པར་སྙན་ཞུ་ཕུལ་བས། ཀུན་གཟིགས་པཎ་ཆེན་རིན་པོ་ཆེས་
རྗེ་འདི་ལ་བཀུར་བཟོས་ཆེ་བར་མཛད་ཅིང་ཆོས་ཀྱི་གསུང་འཕྲོས་དུ་མ་དང་
བཅས་གང་ཞུས་པ་རྣམས་འགྲུབ་ཐུབ་པའི་ཞལ་བཞེས་ཡིད་ཚིམ་པ་གནང་། །
དེ་ནས་མི་རིང་བར་པེ་ཅིན་དུ་ནང་བསྟན་ཚོགས་འདུ་ཆེ་བ་ཞིག་ཟབ་
རྒྱས་ངང་ནས་འཚོགས་པ་དང་ཁེལ་ཏེ། ཡང་བསྐྱར་པཎ་ཆེན་ཐམས་ཅད་
མཁྱེན་པ་དང་། རྒྱལ་ཡོངས་སྲིད་གྲོས་ཀྱི་ཀྲུའུ་ཞི་གཞོན་པ་དགེ་བསྙེན་ཀྲའོ་ཕུ་
ཁྲུའུ་སོགས་ལ་ཚོགས་འདུ་དེར་ཞུགས་ཆོག་པའི་སྙན་ཞུ་ཕུལ་བས། དེ་ལུགས་
བཞིན་ཐུགས་དགྱེས་པའི་ཚུལ་གྱིས་བཀས་བཀྲོལ་བར་མཛད། ཚོགས་འདུ་
དེར་མཁས་དབང་ཁྲོ་རུ་ཚེ་རྣམ་དང་། གུང་ཐང་འཇམ་དབྱངས་བསྟན་པའི་
དབང་ཕྱུག་སོགས་བོད་ཀྱི་མཐའ་དབུས་ཀྱི་བླ་མ་སྤྲུལ་སྐུ། དགེ་བཤེས་བཅུ་
ཕྲག་བདུན་ལྷག་ཞལ་འཛོམས་ཏེ་བཞུགས་ཡོད་པའི་གྲལ་དུ་རྗེ་བླ་མ་རིན་པོ་
120



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།
ཚེའང་བཞུགས་པའི་སྐལ་བ་བཟང་བོ་བྱུང་། མཁས་དབང་དེ་དག་གིས་བོད་
བརྒྱུད་ནང་བསྟན་གྱི་གྲུབ་མཐའ་སོ་སོར་ཞིབ་འཇུག་བྱེད་པའི་སྐབས་སུ་ཇོ་ནང་
བ་འདི་གྲུབ་མཐའ་རང་རྐང་བ་ཞིག་ཡིན་ནམ། ཡང་ན་ཆོས་བརྒྱུད་གཞན་གྱི་
ཁོངས་སུ་གཏོགས་པ་གང་ཡིན་གཏན་ཁེལ་ཕུ་ཐག་ཆོད་པ་ཞིག་མ་བྱུང་བའི་
སྐབས་དང་ཁེལ།
རྗེ་བླ་མ་མཆོག་གི་ལོ་རྒྱུས་སྨྲ་བའི་མགྲིན་པ་གཟེངས་སུ་མཐོ་བའི་སྒོ་ནས་
མཁས་དབང་དེ་དག་ལ་འདི་ལྟར། འོ་སྐོལ་གྱི་སྟོན་པ་ཡང་དག་པར་རྫོགས་
པའི་སངས་རྒྱས་ཤཱཀྱ་ཐུབ་པ་དེ་ཉིད་ཀྱིས་དང་པོ་དམྱལ་བའི་རྟེན་ལ་སྨོན་
སེམས་དང་། ཁྱེའུ་སྣང་བྱེད་དུས་སུ་ཤཱཀྱ་ཐུབ་པ་ཆེན་པོ་ལས་འཇུག་སེམས་
བསྐྱེད་ཅིང་། དེ་ནས་གྲངས་མེད་གསུམ་གྱི་ཚོགས་བསགས་ཤིང་མཐར་འོག་
མིན་གྱི་རྟེན་ལ་སངས་རྒྱས་ཏེ་གླིང་འདིར་ཆོས་ཀྱི་འཁོར་ལོ་རིམ་པ་གསུམ་
བསྐོར་ཏེ། དེ་ཡང་བཀའ་དང་པོ་བདེན་བཞིའི་ཆོས་འཁོར་དུ་ཐེག་པ་ཐུན་
མོང་གི་བདེན་པའི་གནས་ལུགས་དང་། བཀའ་བར་བ་མཚན་ཉིད་མེད་པའི་
ཆོས་འཁོར་ དུ་ སྤྲོས་བྲལ་ སྟོང་ བ་ ཉིད་ཀྱི་ ཕྱོགས་ གཙོ་བོར་ བསྟན་ པ་ དང་།
བཀའ་ཐ་མ་ལེགས་པར་རྣམ་པར་ཕྱེ་བའི་སྐབས་ཆོས་བདག་གིས་སྟོང་བའི་
དབྱིངས་དེ་ཉིད་ཆོས་ཁམས་རྒྱ་མཚོ་ལྟ་བུའི་རང་བཞིན་དུ་གྲུབ་པའི་ཟབ་གསང་
གི་གནད་ལེགས་པར་ཕྱེ་བའི་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་
ལེགས་པར་བསྐོར། ཁྱད་པར་ཆགས་ཅན་རིགས་ཀྱི་གདུལ་བྱ་སྐལ་བ་དང་
ལྡན་པ་རྣམས་རྗེས་སུ་བཟུང་བའི་ཆེད་དུ་དཔལ་ལྡན་འབྲས་སྤུངས་ཀྱི་མཆོད་
རྟེན་སོགས་སུ་རྒྱུད་རྒྱལ་དང་པོའི་སངས་རྒྱས་དུས་ཀྱི་འཁོར་ལོ་གཙོ་བོར་གྱུར་
བའི་གསང་སྔགས་ཀྱི་རྒྱུད་སྡེ་དཔག་ཏུ་མེད་པའི་ཆོས་འཁོར་རྒྱ་ཆེར་བསྐོར་ཏེ་



རྗེ་ངག་དབང་ཡོན་ཏན་བཟང་བོའི་རྣམ་ཐར།
དཔའ་བོ་ལྕགས་འབྲུག་ལོར་ཡོངས་སུ་མྱ་ངན་ལས་འདའ་བར་མཛད། དེ་
འོག་བཀའ་བསྡུ་རིམ་པ་གསུམ་གྱི་རྒྱལ་བསྟན་རིན་པོ་ཆེ་དར་བར་མཛད།
བསྟན་པ་འདི་ལ་འཕགས་ཡུལ་དུ་གྲུབ་མཐའ་སྨྲ་བ་བཞི་བྱུང་ཞིང་། གངས་
ལྗོངས་འདིར་གྲུབ་མཐའ་དེ་དག་གི་འདོད་ལུགས་བཤད་པའི་སྲོལ་རྒྱུན་ཡོད་
ཅིང་སྤྱོད་པ་ཉན་ཐོས་ཀྱི་ལུགས་ཡིན་པ་དང་། ལྟ་བ་ནི་དབུ་མ་ཁོ་ན་ལས་མ་
འདས་ཏེ་ཆོས་རྒྱལ་གྱིས་བཀས་བཅད་དང་མཐུན་པར་བྱས། དབུ་མ་ལ་ཡང་
བོད་འདིར་ཕྱག་རྫོགས་དབུ་གསུམ་དུ་གྲགས་པ་ལས། ཕྱི་མ་དབུ་མ་ལའང་
རང་སྟོང་གཞན་སྟོང་གཉིས་ཡོད་པ་ལས་ཕྱི་མ་བཀའ་འཁོར་ལོ་ཐ་མའི་རྗེས་
འབྲང་གི་དབུ་མ་ཀུན་མཁྱེན་ཇོ་ནང་བའི་རང་ལུགས་ཏེ།
དེ་ཡང་འཕགས་པ་ཀླུ་སྒྲུབ་ཞབས་ཀྱི་དབུ་མ་རྩ་བ་ཤེས་རབ་སོགས་ཀྱི་སྒོ་
ནས་ཡུམ་ཤེར་ཕྱིན་གྱི་དགོངས་དོན་དགག་བྱ་བདེན་གྲུབ་ཀྱིས་སྟོང་བའི་རྣམ་
མེད་དོན་དམ་པའི་ཤིང་རྟའི་སྲོལ་རྒྱ་ཆེ་བར་ཕྱེ་ཞིང་། ཆོས་དབྱིངས་བསྟོད་པ་
སོགས་ཀྱིས་སྤྲོས་བྲལ་སྟོང་ཉིད་དེ་རྣམ་པ་ཐམས་ཅད་པར་ཡོད་པའི་རྣམ་བཅས་
དོན་དམ་པའི་ཤིང་རྟའི་སྲོལ་ཅུང་ཟད་ཕྱེ། འཕགས་པ་ཐོགས་མེད་ཞབས་
ཀྱིས་ས་སྡེ་ལྔ་རྒྱུད་བླ་མའི་དགོངས་འགྲེལ་སོགས་ཀྱིས་འཁོར་ལོ་ཐ་མའི་སྙིང་
བོའི་མདོའི་དོན་ཆོས་བདག་ཕྲ་རགས་ཀྱིས་སྟོང་བའི་དབྱིངས་དེ་ཉིད་འོད་
གསལ་རྣམ་པ་ཐམས་ཅད་པ་ཡོད་པའི་རྣམ་བཅས་ཀྱི་དོན་དམ་པའི་ཤིང་རྟའི་
སྲོལ་ལུང་རིགས་རྒྱ་ཆེན་པོའི་སྒོ་ནས་ཕྱེ་བའི་མཐའ་བྲལ་གཞན་སྟོང་དབུ་མའི་
ལམ་གྱི་རིགས་ཚུལ་ཇི་ལྟ་བ་བཞིན་གངས་རིའི་ལྗོངས་འདིར་སྔར་མེད་ཀྱི་སྲོལ་
ཕྱེ་བ་བོ་ཀུན་མཁྱེན་དོལ་པོ་བ་ཤེས་རབ་རྒྱལ་མཚན་དཔལ་བཟང་བོ་དེ་ཉིད་
ཡིན་ཞིང་། ཁྱད་པར་གངས་ཅན་ས་ཡི་ཐིག་ལེ། རི་བོ་སྟོང་ཕྲག་དུ་མའི་
122



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།
དབུས་ན་མངོན་པར་འཕགས་པ། ས་འཛིན་དབང་བོ་ནགས་རྒྱལ་དཔལ་གྱི་
རི། རུ་ལག་གཡས་རུའི་སོ་མཚམས། གྲགས་པ་ཉི་ཟླ་ལྟར་གསལ་བ་རི་ཁྲོད་
ཆེན་པོ་ཇོ་ནང་ཞེས་ཡོངས་སུ་གྲགས་པའི་གནས་སུ་ཞང་ཀུན་སྤངས་ཐུགས་རྗེ་
བརྩོན་འགྲུས་བཞུགས་ཏེ་བཤད་སྒྲུབ་ལས་གསུམ་གྱི་དཔལ་ཁ་ཀུན་ནས་རྒྱས་
པའི་ཆོས་བརྒྱུད་དེ་ལ་དཔལ་རྒྱལ་བ་ཇོ་ནང་བའི་མཚན་ཆགས། དེ་ནས་རིམ་
བཞིན་བྱང་སེམས་རྒྱལ་བ་ཡེ་ཤེས། མཁས་བཙུན་ཡོན་ཏན་རྒྱ་མཚོ། ཆོས་རྗེ་
དོལ་པོ་ཡབ་སྲས་སོགས་ནས་འཇམ་མགོན་བླ་མ་སྒྲོལ་བའི་མགོན་པོ་ཐུགས་སྲས་
རྒྱ་མཚོའི་མཚན་ཅན་གྱི་བར་གྱི་མཁས་གྲུབ་མཁའ་ལ་སྐར་ཚོགས་བཞད་པ་ལྟ་
བུ་རྣམས་ཀྱིས་ངེས་དོན་དབུ་མའི་གྲུབ་མཐའ་གཙོ་བོར་གྱུར་བའི་དཔལ་དུས་ཀྱི་
འཁོར་ལོའི་བསྐྱེད་རྫོགས་ཀྱི་ལམ་ཉམས་སུ་ལེན་པའི་སྐལ་ བཟང་སློབ་མའི་
ཚོགས་ཀྱིས་གངས་ཅན་རི་བོའི་སུལ་ཐམས་ཅད་མཛེས་པར་བྱས།
དེ་ནས་ཀྱང་མདོ་སྨད་མི་ཉག་ཕྱོགས་དང་། ཤར་འཛམ་ཐང་། མགོ་
ལོག རྔ་ཡུལ། རྒྱལ་མོ་ཚ་བ་རོང་སོགས་སུ་ཇོ་ནང་རང་ལུགས་འཛིན་པའི་
སྐྱེས་ཆེན་དུ་མ་བྱོན་ནས་ངེས་དོན་བཤད་སྒྲུབ་ཀྱི་བསྟན་པ་འཛིན་སྐྱོང་སྤེལ་
གསུམ་གྱི་གྲགས་སྙན་གྱི་བ་དན་དཀར་བོ་མངོན་པར་གཡོ་བ་དང་། ངེས་དོན་
རྫོགས་ལྡན་གཞན་སྟོང་དབུ་མའི་གསང་གནད་བསྟན་པའི་མདོ་སྔགས་ཀྱི་
གཞུང་བཤད་རྣམ་དག་ལ་བརྟེན་ཏེ་དོན་དམ་ཆོས་ཉིད་བདེ་གཤེགས་སྙིང་བོ་ལྷ་
སྔགས་རྒྱ་མཚོས་ཡེ་ནས་མི་སྟོང་བས་ཆད་མཐའ་ལས་ངེས་པར་གྲོལ་བ་དང་།
ཀུན་རྫོབ་རྣམ་ཤེས་འཁྲུལ་སྣང་གིས་བསྡུས་པའི་སྤྲོས་མཚན་མཐའ་དག་གི་རྣམ་
པ་ཀུན་ནས་སྟོང་བས་རྟག་མཐའ་ལས་ཀྱང་གྲོལ་བའི་མཐའ་གཉིས་ཀུན་བྲལ་གྱི་
ངེས་དོན་དབུ་མ་ཆེན་པོའི་རང་ལུགས་འཛིན་པ་བོ་ལ་ནི་ཇོ་ནང་བ་ཞེས་ཀུན་ལ་
123



རྗེ་ངག་དབང་ཡོན་ཏན་བཟང་བོའི་རྣམ་ཐར།
རླུང་ལྟར་གྲགས་པ་ཡིན། དེས་ན་ཇོ་ནང་བའི་གྲུབ་མཐའ་འདི་གཞན་གང་
གིས་ཁོངས་སུ་མ་འདུས་པའི་རང་རྐང་བ་ཞིག་ཡིན་ཞིང་། ལོ་རྒྱུས་རིང་ལ་
ཁོངས་བཙུན་པ། བོད་བརྒྱུད་ནང་བསྟན་གྱི་ཆོས་བརྒྱུད་ཆེན་པོ་ལྔའི་ཡ་གྱལ་
དང་གཙོ་བོ་ཞིག་ཡིན་ཚུལ་སོགས་ཚོགས་ཀྱི་ནང་ན་མཁས་པ་མགུ་བའི་གཏམ་
ཆེ་ལོང་ཙམ་ཞིག་སྨྲས་པས། ཚོགས་དབུས་ཀྱི་མཁས་པ་རྣམ་དཔྱོད་ ཅན་
མཐའ་དག་གི་ཡིད་ཀྱི་བརྟན་པ་རང་དབང་མེད་པར་འཕྲོག་སྟེ་བསྔགས་པའི་
རོལ་མོ་ཀུན་ཏུ་ཁྲོལ་བ་བྱུང་བ་མ་ཟད། རྗེ་ཉིད་ཀྱི་བཞེད་པ་ཐམས་ཅད་ཡིད་
བཞིན་དུ་ འགྲུབ་ པ་བྱུང་། གུང་ ཐང་ འཇམ་ པའི་དབྱངས་ཐུགས་ཤིན་ ཏུ་
མཉེས་ནས་གསུང་མཆིད་མང་དུ་གནང་བ་མ་ཟད་ཞར་ལ་རྩེད་མོའི་ཚུལ་གྱིས།
ཁྱེད་ཀྱི་མིང་ཆུང་སོང་སྙམ། འོ་ན་ཅི་ཟེར་ཞེ་ན། ཡོན་ཏན་རྒྱ་མཚོ་ཞེས་
བཏགས་ན་མིང་དོན་མཚུངས་པ་ཞིག་མ་ཡིན་ནམ་ཞེས་སོགས་དགྱེས་གཟིགས་
ཀྱི་སྤྱན་བསྐྱངས་བླ་ན་མེད་པར་མཛད། །
དེར་མ་ཟད་དགའ་ལྡན་ཁྲི་ཐོག་པ་འབྲོག་མི་བྱམས་པ་བློ་གྲོས་དང་སེ་
རའི་དགེ་བཤེས་ཆོས་ཀྱི་དབང་ཕྱུག་སོགས་ལའང་མཇལ་འཕྲད་མཛད་ནས་
ཕན་ཚུན་ཐུགས་ནང་གཤིན་པའི་གསུང་འཕྲོས་དམར་བ་བྱུང་། དེ་སྐབས་ས་
སྐྱའི་ཀླུ་སྒྲུབ་ཀྱི་དྲུང་ནས་བྱམས་ཆོས་སྡེ་ལྔའི་ལུང་རྒྱུན་མནོས་ཤིང་། དཔལ་
སྤུང་སི་ཏུ་རིན་པོ་ཆེ་མཆོག་གི་སྤྱན་སྔར་སུམ་རྟགས་འགྲེལ་ཆེན་མུ་ཏིག་ཕྲེང་
མཛེས་ཀྱི་ཁྲིད་ལུང་མནོས་པས་ཐུགས་ལ་སྤྲོ་བ་ཆེན་པོ་བྱུང་གསུངས། དེང་
སང་བླ་མ་དགེ་བཤེས་གྲགས་ཆེ་གྲས་རྣམས་ཀྱང་རང་གི་ལུགས་སྲོལ་དེ་དང་
གཞུང་ལུགས་འགའ་ཙམ་མ་གཏོགས་ཐུབ་བསྟན་ཕྱོགས་མེད་ལ་དག་སྣང་དང་
གཟིགས་པ་ཤིན་ཏུ་ཕྲ། རྗེ་འདི་ནི་ཐུབ་བསྟན་རིས་སུ་མ་ཆད་པའི་བསྟན་དང་
124



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ། །
བསྟན་འཛིན་ཐམས་ཅད་ལ་དད་པའི་པདྨོ་ཕྱོགས་མེད་དུ་གྲོལ་བ་ཞིག་ཡིན་
ནོ། ། དེ་ནས་འཇམ་དཔལ་དབྱངས་ཀྱི་སྤྲུལ་བའི་གནས་མཆོག་རི་བོ་རྩེ་ལྔར་
བྱོན་ནས་གནས་གཟིགས་ཞིབ་ཏུ་མཛད།
ཟླ་ལྔ་བའི་ཡར་ཚེས་ལ་འཛི་ཡུལ་ཆོས་ཀྱི་ལྗོངས་སུ་ཆིབས་བསྐྱོད་གནང་
སྟེ་ཁྲེང་ཏུའུ་བརྒྱུད་ཚེས་ཉི་ཤུ་ལ་འཛམ་ཐང་དཔལ་གྱི་ཆོས་སྡེར་ཕྱག་ཕེབས།
ཟླ་བདུན་པའི་ཚེས་བདུན་ལ་རྗེ་ཉིད་ཀྱི་རང་སློབ་སྤྲུལ་ཆོས་སྣང་ཀྲུང་གོ་བོད་
བརྒྱུད་མཐོ་རིམ་ནང་བསྟན་སློབ་གླིང་གི་སློབ་མ་བསྡུ་ལེན་གྱི་སྐབས་དང་བསྟུན་
དེ་གའི་སློབ་གྲྭར་ཕེབས། ཟླ་དགུ་བའི་ཚེས་གཅིག་ལ་སྦྱོར་དྲུག་པ་ཆོས་ཚན་
དགུ་བ་ཐུན་དཔོན་བྱང་ཆུབ་རྡོ་རྗེ། འོད་ཟེར་སོགས་གྲྭ་ཞེ་དྲུག་ཙམ་དཔལ་
དང་པོའི་སངས་རྒྱས་དུས་ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་ལ་
བཞུགས་པའི་དབུ་བཟུང་ཞིང་། དེ་དག་ལ་གོང་མའི་ཕྱག་བཞེས་ཇི་ལྟ་བ་
བཞིན་ཁྲིད་ཀྱི་རིམ་པ་རྣམས་ཕོག
དེ་སྐབས་ཆོས་ཚན་གོང་འོག་གི་སློབ་མ་རྣམས་ལ་ཐུགས་བརྩེ་བའི་འདི་
ལྟར་ཚིགས་སུ་བཅད་པའི་སྒོ་ནས་གདམས་པ་ཡིན་ཏེ། ཕན་བདེ་མ་ལུས་
འབྱུང་བའི་གཞི་གཅིག་པུ། ། དམ་ པའི་ཆོས་ རྣམས་ བསྒྲུབ་ལ་རག་ལས་
པས། ། ཐོག་མར་བཤེས་གཉེན་དམ་པ་ལེགས་པར་བསྟེན། ། འདུལ་ཁྲིམས་
གཙང་མའི་ནོར་འཛིན་ཡངས་པ་རུ། ། དད་དང་ངེས་འབྱུང་གཞན་ཕན་བྱང་
ཆུབ་སེམས། ། ལྟ་བ་ཡང་དག་སྒོམ་པའི་ས་བོན་འདེབས། ། དྲན་ཤེས་བྱ་
རས་བྱིང་རྒོད་ཕྲ་རགས་རྣམས། ། ལེགས་པར་བསལ་ལ་བརྩོན་པ་ལྷོད་མེད་
ཀྱིས། ། རྟོག་ཚོགས་མ་ལུས་རབ་ཏུ་བཅད་པར་མཛོད། ། དེ་ཡང་རང་
སེམས་གསལ་སྟོང་བརྗོད་བྲལ་བ། ། རྒྱང་རིང་ཡུལ་ན་མི་བཞུགས་སེམས་ཀྱི་
125



རྗེ་ངག་དབང་ཡོན་ཏན་བཟང་བོའི་རྣམ་ཐར།
གཤིས། ། བརྩོན་པ་བསྐྱེད་དེ་ཆུ་བོའི་རྒྱུན་བཞིན་སྐྱོངས། ། ཞེས་སོགས་ཀྱི་
བསླབ་བྱ་མང་དུ་གནང་། དེར་མ་ཟད་སློབ་མ་རེ་རེ་ལ་དམིགས་ཕུག་པའི་
གསུང་འཕྲོས་འདི་ལྟར་གནང་སྟེ། ཐོག་མར་བཤེས་གཉེན་ཚད་ལྡན་ཞིག་ཚུལ་
བཞིན་དུ་བསྟེན་ཏེ་སྡོམ་པ་གསུམ་གྱི་བཅས་མཚམས་ལེགས་པར་ཉན་ནས་ཚུལ་
བཞིན་དུ་བསྲུང་བ་གཞིར་བྱས། དེ་ནས་བློ་ལྡོག་རྣམ་བཞིའི་རིམ་པའི་མྱོང་
ཁྲིད་སེམས་འདུལ་བ་གཙོ་བོར་བྱས་ཏེ་བསྐྱངས་པས་ཐོས་བསམ་གང་བྱས་
ཐམས་ཅད་དེ་དང་ངོ་འཕྲོད་ནས་གཞུང་ལུགས་གདམས་པར་འཆར་བ་ཞིག་
བྱུང་། དེའི་ཚེ་རྡོ་རྗེ་སློབ་དཔོན་མཚན་ཉིད་དང་ལྡན་པ་ཞིག་ལ་བརྟེན་ནས་
གསང་སྔགས་ཀྱི་སྒོར་ཞུགས། དམ་སྡོམ་སྲོག་དང་བསྡོས་ཏེ་བསྲུང་བས་དངོས་
གྲུབ་ཀྱི་རྨང་གཞི་བརྟན་པར་བྱས་ལ། དཔལ་དུས་ཀྱི་འཁོར་ལོའི་རིམ་གཉིས་
ཀྱི་ལམ་གྱི་ཉམས་ལེན་ཡ་མ་བྲལ་བ་དང༌། འཇམ་མགོན་བླ་མ་ཏཱ་ར་ནཱ་ཐའི་
སྦྱོར་དྲུག་གི་ཁྲིད་ཡིག་མ་བུ་རྣམས་དང་། ཁྱད་པར་འབའ་མདའ་འཇམ་
དཔལ་དབྱངས་ཀྱི་སྒོམ་རིམ་སོགས་ལ་ཞིབ་ཏུ་སྦྱངས་ནས་རྒྱལ་བའི་བསྟན་པ་
ཡོངས་སུ་རྫོགས་པ་ལ་མི་འཕྱུགས་པའི་གཟེར་ཐེབས་པ་ཞིག་བྱ། དེ་ནས་འདི་
སྣང་གི་འཁྲི་བ་བཅད་དེ་དམ་ཚིག་གཙང་བའི་ཆོས་ཀྱི་གྲོགས་དང་ལྷན་ཅིག་
སྐྱེས་བུའི་རྒྱུ་འགྲུལ་ སོགས་ཟང་ཟིང་གིས་དབེན་པར་སྒྲུབ་པ་ལ་ཞུགས་ཏེ།
ལམ་ཐུན་མོང་དང་ཐུན་མོང་མ་ཡིན་པ་ལ་རིམ་གྱིས་མྱོང་བ་འདོན་ལུགས།
ཐུན་དང་ཐུན་མཚམས་ཀྱི་བྱ་བ། རྒྱུན་གྱི་ཀུན་སྤྱོད་སོགས་འདི་དང་འདི་ལྟ་བུ་
དགོས་ཞེས་ཕས་གཅེས་ནོར་བུ་ལ་འབོགས་པ་བཞིན་མན་ངག་གི་སིལ་མ་ཡིད་
ཀྱི་བུམ་བཟང་དུ་བླུགས།
ཟླ་བཅུ་གཅིག་པའི་ཚེས་བཅོ་ལྔ་ལ་ཀྲུང་གོ་བོད་བརྒྱུད་མཐོ་རིམ་ནང་
126



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ། །
བསྟན་སློབ་གླིང་གི་སློབ་གཉེར་བ་རྣམས་ལ། རྗེ་ཇོ་ནང་བའི་གྲུབ་མཐའི་རྣམ་
གཞག་ཞལ་གསལ་ལ་རྒྱས་བསྡུས་འཚམ་པ་ཞིག་སྦྱོང་རྟེན་དུ་མཁོ་གལ་བྱུང་བའི་
བབ་ལ་བསྟུན་ཞིང་། ཀུན་གཟིགས་པཎ་ཆེན་ཐམས་ཅད་མཁྱེན་པ་མཆོག་གི་
དེ་དོན་གསར་སྒྲིག་བྱེད་དགོས་པའི་བཀའ་ནན་ཕབ་པར་གུས་པས་སྤྱི་བོར་
བླངས་ཏེ། རྒྱུ་འབྲས་ཐེག་པ་མཆོག་གི་གནས་ལུགས་ཟབ་མོའི་དོན་རྣམ་པར་
ངེས་པ་རྗེ་ཇོ་ནང་བ་ཆེན་པོའི་རང་ལུགས་འཇིགས་མེད་གདོང་ལྔའི་ང་རོ་ཞེས་
རྗེ་ཇོ་ནང་བའི་ལྟ་སྒོམ་སྤྱོད་གསུམ་དང་། གཞི་ལམ་འབྲས་བུའི་རྣམ་གཞག་ཆ་
ཚང་བ། ཚིག་ཉུང་ལ་དོན་གྱི་གནད་འདུས་པ། ལུང་རིགས་ཀྱི་མན་ངག་
གནད་ཐོན་པ་ཞིག་ལྗགས་རྩོམ་མཛད། དེ་འདྲའི་བསྟན་བཅོས་བརྩམས་པའི་
སྐབས་ཐམས་ཅད་དུ་ཕྱི་རོལ་གྱི་ཉེ་འཁོར་སོགས་སུ་མེ་ཏོག་འདབ་མ་བཞི་བ་
དང་བརྒྱད་པ་སོགས་ཀྱི་རྩི་སྨན་པད་མ་དཀར་བོའི་དཔལ་ཁ་ཀུན་ནས་བཞད་
པ་དང་། ནམ་མཁའ་ལ་འཇའ་སྤྲིན་སྣ་ལྔ་འཁྲིགས་པ་སོགས་ཕྱི་ནང་གི་རྟེན་
འབྲེལ་ཐམས་ཅད་མ་སྒྲིག་རང་འགྲིགས་སུ་སོང་བས། ཕྱིས་ཀྱང་བསྟན་བཅོས་
འདིའི་འཕྲིན་ལས་གཞན་ལས་འབུར་དུ་ཐོན་ཅིང་ཇོ་ནང་བའི་གཞན་སྟོང་དབུ་
མའི་དུས་ཁྲིད་ཆེན་པོའི་ཡིག་ཆའི་གཙོ་བོ་དང༌། གངས་ཅན་རིག་བརྒྱའི་སྒོ་
འབྱེད་ལྡེ་མིག་ཅེས་པའི་དེབ་བཅོ་ལྔ་བར་བཞག་སྟེ། མཐོ་རིམ་ནང་བསྟན་
སློབ་གླིང་གི་སློབ་མ་རྣམས་ཀྱི་སྦྱོང་རྟེན་དུ་གྱུར་བ་ཀུན་གྱི་མཐོང་ཆོས་སུ་གྱུར་བ་
དེའོ། །
དགུང་གྲངས་རེ་གཅིག་པ་རྣམ་བྱུང་ཞེས་པ་ས་འབྲུག་ལོའི་ཆོ་འཕྲུལ་ཟླ་
བ་དང་བསྟུན་སྨྱུང་གནས་ཆོས་ཚོགས་ཆེན་མོ་སྔར་འཁྱུད་ལྟར་དང་། ཟླ་
གཉིས་པར་བླ་གྲྭ་ཉིས་བརྒྱ་ལྷག་གིས་རྟ་མགྲིན་སྒྲུབ་ཆེན་དང་། ཕུར་བའི་སྒྲུབ་
127



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཆེན། སེང་གདོང་བཟློག་སྟོང་དང་། ཟླ་གསུམ་པར་དུས་འཁོར་སྟོང་མཆོད་
གསུམ་སོགས་རྗེ་བླ་མ་མཆོག་གི་ཞབས་པད་འཇིགས་མེད་རྡོ་རྗེའི་ཁྲི་ལ་ཡུན་
རིང་བརྟན་པའི་ཆེད་དུ་སྲུང་རིམ་རླབས་ཆེ་བར་བསྒྲུབས། །
ཟླ་གསུམ་པའི་ཚེས་ཉེར་བརྒྱད་ལ་རྒྱུ་འབྲས་ཐེག་པ་མཆོག་གི་གནས་
ལུགས་ཟབ་མོའི་དོན་རྗེ་ཇོ་ནང་བ་ཆེན་པོའི་རང་ལུགས་འཇིགས་མེད་གདོང་
ལྔའི་ང་རོ་བརྩམས་ཟིན་ཏེ། ཚོམས་ཆེན་ཁང་ནས་རྗེ་དབོན་ཀུན་དགའ་
འཇིགས་མེད་རྒྱ་མཚོ་དང་། ཚེས་བཅུ་སྤྲུལ་སྐུ་བསོད་ནམས་བཟང་སོགས་ཀྱི་
གཙོས་གྲྭ་བཞི་བརྒྱ་ལྷག་ལ་ཆོས་སྟོན་གྱི་ཚུལ་གྱིས་ཐོག་མའི་ཆོས་འབྲེལ་ དུ་
བསྩལ། དེ་སྐབས་གསུང་འཕྲོས་སུ། བདག་ཅག་གི་སྟོན་པས་བསྐལ་བ་འདི་
ལ་ཆོས་འཁོར་རིམ་པ་གསུམ་བསྐོར་ཞིང་། དེ་ཡང་ཆོས་འཁོར་དང་པོ་དང་
གཉིས་པ་ནི་བླ་ན་མཆིས་པ། སྐབས་མཆིས་པ། དྲང་བའི་དོན། རྩོད་པའི་
གཞིའི་གནས་སུ་གྱུར་བ། བཀའ་ཐ་མའམ་ཆོས་འཁོར་གསུམ་པ་ནི་བླ་ན་མ་
མཆིས་པ། སྐབས་མ་མཆིས། ངེས་པའི་དོན། རྩོད་པའི་གཞིར་མ་གྱུར་བ་
སོགས་བཅོམ་ལྡན་འདས་ཉིད་ཀྱི་དཔལ་གྱི་མགུལ་ནས་ལེགས་པར་གསུངས།
དེ་ཡང་བཀའ་ཐ་མ་ངེས་དོན་གྱི་མདོ་སྡེ་རྣམས་དང་། དེའི་དགོངས་འགྲེལ་
རྒྱལ་ཚབ་བྱམས་པའི་བྱམས་ཆོས་སྡེ་ལྔ་དང་། འཕགས་པ་ཐོགས་མེད་ཀྱི་ས་སྡེ་
སོགས་དང་། སློབ་དཔོན་དབྱིག་གཉེན་གྱི་ཡུམ་གསུམ་གནོད་འཇོམས་སོགས་
དང་། འཕགས་པ་ཀླུ་སྒྲུབ་ཀྱི་ཆོས་དབྱིངས་བསྟོད་པ་སོགས་དང་། སློབ་
དཔོན་ཨརྱ་དེ་ཝ། སློབ་དཔོན་ཙནྡྲ་གོ་མི་སོགས་ཀྱིས་ངེས་དོན་གྱི་མདོ་རྣམས་
ཀྱི་དགོངས་འགྲེལ་དབུ་མ་གཞན་སྟོང་གི་བསྟན་བཅོས་མང་བོ་དང་། འདིར་
དེ་ལྟར་ངེས་དོན་གྱི་མདོ་སྡེ་རྣམས་ཀྱི་ལུང་དང་། དེའི་དགོངས་འགྲེལ་བསྟན་
128



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།
བཅོས་ཁྱད་འཕགས་རྣམས་དང་རྩ་འགྲེལ་ཤན་སྦྱར་བྱས་ཏེ། ལུང་དང་རིགས་
ལམ་ཡང་དག་ལ་བརྟེན་ནས་རང་ལུགས་ལེགས་པར་བསྒྲུབས་པ་ཡིན་ཏེ། དེ་
ཡང་གཞི་ཟབ་མོའི་གནས་ལུགས་འཆད་པ་སྟེ། གཞི་བདེ་གཤེགས་སྙིང་བོ་
སེམས་ཅན་ཐམས་ཅད་ཀྱི་རྒྱུད་ལ་བཞུགས་ཚུལ་དང་། དེ་མཚན་ཉིད་དགུ་
ལྡན་དུ་བསྒྲུབས་པ་དང་། ཡོངས་གྲུབ་དགུའི་ངོ་བོར་བཞུགས་ཚུལ་སོགས་
བསྟན། ལམ་ཟབ་མོའི་གནས་ལུགས་འཆད་པ་སྟེ། ལམ་གྱི་སྤངས་བྱ་དང་
དེའི་གཉེན་པོ་རེ་རེ་བཞིན་བསྟན། འབྲས་བུ་ཟབ་མོའི་གནས་ལུགས་འཆད་
པ་སྟེ། སྐུ་བཞིའི་ངོ་བོ་དང་། ཡོན་ཏན། འཕྲིན་ལས་བཅས་ཀྱི་རྣམ་གཞག་
གསལ་བར་བྱས་ནས་རང་ལུགས་འཐད་ལྡན་དུ་སྒྲུབ་པར་བྱས་ཏེ་ཁས་ལེན་
འཛིན་མཚམས་ཡང་དག་པའི་སྒོ་ནས་རྒྱུ་དང་འབྲས་བུའི་ཐེག་པ་མཆོག་གི་
གནས་ལུགས་ཟབ་མོའི་དོན་རྣམ་པར་ངེས་པ་རྗེ་ཇོ་ནང་བ་ཆེན་པོའི་རང་
ལུགས་འཇིགས་མེད་གདོང་ལྔའི་ང་རོ་འདི་ཉིད་བརྩམས་ཚུལ་སོགས་གསུང་
གནང་མང་དུ་མཛད་པ་ནི། ཕལ་བ་རྣམས་ཀྱིས་ཆ་ཤས་ཙམ་ཡང་བསྐྲུན་དུ་
མེད་པའི་རྒྱལ་བ་དགྱེས་པའི་རྣམ་པར་ཐར་བ་རྨད་དུ་བྱུང་བའོ། ། །
ཚེས་བཅུ་དགུ་ནས་རྗེ་བླ་མ་རིན་པོ་ཆེ་དཔོན་གཡོག་བཅས་ཉིད་ཀྱིས་
བརྩམས་པའི་གཞན་སྟོང་དབུ་མའི་སྤྱི་དོན་འཇིགས་མེད་གདོང་ལྔའི་ང་རོ་ཞེས་
པའི་གླེགས་བམ་དེ་ཕྲག་ཏུ་ཁུར་ནས་མ་ཧཱ་ཙི་ནའི་ཡུལ་དུ་ཆིབས་བསྐྱོད་གནང་
ནས་དཀའ་ཚེགས་ཀྱི་འགགས་ཕྲེང་མང་བོ་བརྒྱུད་དེ། ཀུན་གཟིགས་པཎ་ཆེན་
མཆོག་གི་ཕྱག་ཏུ་ཕུལ་བས་ཇོ་ནང་བའི་གྲུབ་མཐའ་འདི་ཉིད་ཁོངས་བཙུན་
ཞིང་། ལོ་རྒྱུས་རིང་བ་སོགས་རྒྱུ་མཚན་དུ་མ་ལ་བརྟེན་ཏེ་བོད་བརྒྱུད་གྲུབ་
མཐའ་ཆེན་པོ་ལྔའི་ཡ་གྱལ་དུ་བགྲངས་ཤིང་། ཉིད་ཀྱིས་བརྩམས་པའི་དབུ་
129



རྗེ་ངག་དབང་ཡོན་ཏན་བཟང་བོའི་རྣམ་ཐར། །
མའི་ཡིག་ཆ་དེ་གངས་ཅན་རིག་བརྒྱའི་སྒོ་འབྱེད་ལྡེ་མིག་དེབ་བཅོ་ལྔ་བར་
བཀོད་ནས་འཛམ་བུས་མཚན་པའི་གླིང་འདིར་དར་སྤེལ་མཛད་པས་ངེས་དོན་
གྱི་བསྟན་པ་རིན་པོ་ཆེ་ཉི་ཟླ་ལྟར་གསལ་བར་བྱས། དེ་ནི་འཕགས་པ་སོར་ཕྲེང་
གི་མདོ་ལས། འཇམ་དཔལ་ཁྱོད་ལྟ་བུ་ནི་དམ་པའི་ཆོས་ལོ་བརྒྱད་ཅུའི་བར་དུ་
གནས་པར་གྱུར་པའི་ཚེ། དམ་པའི་ཆོས་ཀྱི་ཁུར་ཆེན་པོ་ཁྱེར་ཏེ་བདག་གིས་
དམ་པའི་ཆོས་ཕྲག་པར་བཀུར་རོ་སྙམ་ནས་འཛམ་བུའི་གླིང་དང་གླིང་ཕྲན་
ཐམས་ཅད་ཀྱི་སེམས་ཅན་རྣམས་ལ་དེ་བཞིན་གཤེགས་པའི་སྙིང་བོ། རྟག་པ།
ཐེར་ཟུག ཞི་བ། གཡུང་དྲུང་ཡིན་ནོ་ཞེས་རང་གི་སྲོག་ཀྱང་བཏང་སྟེ་རབ་ཏུ་
བསྟན་པར་བྱའོ་ཞེས་བཅོམ་ལྡན་འདས་ཀྱི་བདེན་གསུང་དྲི་མ་མེད་པས་སྙིགས་
མ་ལྔ་བདོ་བའི་སྐབས་སུ། རང་གི་སྲོག་ཀྱང་བཏང་སྟེ་བདེ་གཤེགས་སྙིང་བོ་
རྟག་བརྟན་ཐེར་ཟུག་ཡིན་པ་སྟོན་པའི་བསྟན་འཛིན་གྱི་སྐྱེས་བུ་ལུང་བསྟན་པ་
གང་ཡིན་པ་དེ་བདག་ཉིད་ཆེན་པོ་འདི་བའི་རྨད་དུ་བྱུང་བའི་རྣམ་པར་ཐར་
དང་མ་བསྒྲིག་རང་འགྲིགས་སུ་གྱུར་སྣང་ངོ༌། །
ལམ་བར་ནས་གྲོང་ཁྱེར་སྤོས་ངད་ལྡན་དུ་ཏིལ་མགོ་མཁྱེན་བརྩེ་རིན་པོ་
ཆེ་དང་ཞལ་མཇལ། དེ་སྐབས་མཁྱེན་བརྩེ་མཆོག་ལ་གཞན་སྟོང་འཇིགས་མེད་
གདོང་ལྔའི་ང་རོའི་ཞིབ་ཁྲིད་གནང་སྟེ་ཐུགས་དགྱེས་པའི་རྩེར་སོན། ཕྱིས་སུ་
ཁོ་བོའི་སློབ་མ་ཞིག་རྗེ་ཉིད་ཀྱི་དྲུང་དུ་ཆོས་རྒྱུན་དཀོན་པ་འགའ་ཞིག་ལེན་དུ་
འོང་ངེས་པས་ཐུགས་ལ་འདོགས་དགོས་པ་སོགས་ཀྱི་གསུང་འཕྲོས་བསྐྱངས།
ཟླ་བཞི་བའི་ཚེས་བཅུ་དགུ་ལ་རྩ་བའི་གདན་སར་ཕྱག་ཕེབས། ཟླ་དྲུག་པའི་
ཚེས་བཅོ་ལྔ་ལ་བསྒྲུབ་བྱ་བརྒྱ་ཕྲག་ལྷག་ལ་དགེ་བསྙེན་དང་དགེ་ཚུལ། བསྙེན་
རྫོགས་ཀྱི་ སྡོམ་ པ་ རྣམས་ རིམ་ གྱིས་ ཕོག བཅུ་དྲུག་ལ་དབྱར་ཞལ་བཞེས་
130



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།
གནང་། བཅོ་བརྒྱད་ལ་བླ་གྲྭ་བཞི་བརྒྱ་ལྷག་ལ་ཕུར་བའི་དབང་དང་། ཉེར་
གཅིག་ལ་སློབ་མ་རྗེས་འཛིན་གྱི་ཆོ་ག་སྔོན་དུ་གཏང་ཞིང་། གསང་འདུས་
འཇམ་པའི་རྡོ་རྗེ་དང་འབྲེལ་བའི་སྟ་གོན་བཅས་ཉིན་བཅོ་བརྒྱད་རིང་ལ་འབའ་
མདའ་འཇམ་དཔལ་དབྱངས་ཀྱི་ཡིག་ཆའི་སྟེང་ནས་ཕྲེང་ཀྲི་སྦྲགས་པའི་དཀྱིལ་
འཁོར་ཞེ་ལྔའི་དབང་སྩོལ་སྐབས། སྦྱོར་དངོས་མཇུག་གི་རིམ་པ་རྣམས་ལ་
ཕྱག་ལེན་གང་ཞིབ་ཀྱིས་བརྒྱན། ཉིན་རེ་བཞིན་དབང་གི་བཤད་པ་ཅི་འགྲོའི་
ཐད་དུ་ ཕྲེང་ བའི་ གཞུང་ རྫོགས་ པར་ བཀོད་དེ་ བཤད་ པའི་གཞིར་བཟུང་།
དགོངས་པའི་གཏིང་ཕིགས་པའི་སྤྱི་བཤད་དང་། སྔགས་སྤྱིའི་དེ་ཉིད་རྒྱས་
བཤད་དང་། མ་བཤད་ཉོག་བཤད་ཀྱི་སྐྱོན་དང་བྲལ་བའི་བཤད་པ་བྲག་ཐོག་
ནས་ཆུ་འཕྱོ་བ་ལྟ་བུ་གནང་སྟེ་རྡོ་རྗེ་ཐེག་པའི་ལམ་བཟང་དར་བར་མཛད།
དབང་གི་མཇུག་ ཏུ་ ཏིལ་མགོ་ཞབས་དྲུང་གིས་ཆེད་དུ་མངགས་པའི་
ཀརྨ་བསྟན་སྐྱོང་བྱ་བ་རྗེ་བླ་མ་རིན་པོ་ཆེའི་དྲུང་དུ་འབྱོར། སླར་ཡང་དེ་ལ་རྡོ་
རྗེ་ཕྲེང་བའི་དབང་ཡོངས་རྫོགས་བསྩལ་ཏེ་ཁོའི་རེ་བ་དོན་དང་ལྡན་པར་བྱས།
དེ་ནས་གཞུང་ལུགས་རབ་འབྱམས་སྨྲ་བའི་མཁན་འོད་ རབ་ཀྱི་དྲུང་ནས།
སྐྱབས་རྗེ་བླ་མ་རིན་པོ་ཆེ་དང་ཀརྨ་བསྟན་སྐྱོང་སོགས་གྲྭ་སློབ་མང་ཙམ་གྱིས་
དཔལ་དུས་ཀྱི་འཁོར་ལོའི་རྒྱུད་འགྲེལ་གྱི་ལུང་བསྩལ་བ་ལེགས་གསན་མཛད། །
ཟླ་བདུན་པའི་ཚེས་ཉེར་གཅིག་ལ་བཤེས་གཉེན་འཇམ་པའི་དབྱངས་
ངག་དབང་བློ་བཟང་འཕྲིན་ལས་རྔ་ཡུལ་བསེ་དགོན་དུ་བཤད་གྲྭ་གསར་དུ་
འཛུགས་པའི་ཐོག་མའི་རྟེན་འབྲེལ་དུ་ཕེབས་དགོས་བྱུང་བས། ཁོང་དཔོན་
སློབ་རྣམས་འཛམ་ཐང་གཙང་བའི་ཚོམས་ཆེན་ཁང་དུ་ཕེབས་ཏེ་བཤེས་གཉེན་
འཇམ་པའི་དབྱངས་ཀྱིས་རིགས་ལྡན་སྤྲུལ་བའི་སྐུ་སྐྱབས་རྗེ་བླ་མ་རིན་པོ་ཆེའི་
131



རྗེ་ངག་དབང་ཡོན་ཏན་བཟང་བོའི་རྣམ་ཐར།
གཙོས་བླ་གྲྭ་བཞི་བརྒྱ་ལྷག་ལ། དུས་འཁོར་བསྐྱེད་རྫོགས་ཀྱི་བསྡུས་དོན་ཡིད་
འཕྲོག་པ་ཞིག་ཐུགས་ཐོག་ནས་ཐོག་མའི་ཆོས་འབྲེལ་དུ་བསྩལ་བ་རྣམས་དགའ་
དད་ཆེན་པོའི་ངང་ནས་གསན་བཞེས་མཛད། རྗེ་བླ་མ་རྣམ་གཉིས་ཀྱིས་ཕན་
ཚུན་བཀུར་བཟོས་ཆེ་བར་མཛད་ ཅིང་བྱམས་འཇམ་ དབྱངས་ གཉིས་ ཞལ་
འཛོམས་པ་བཞིན་ཕན་ཚུན་དགའ་དད་ཀྱི་ངང་ནས་ཆོས་ཀྱི་གསུང་འཕྲོས་
དམར་བ་བྱུང་སྣང་། །
ཟླ་བཅུ་བར་ཆོས་ཚན་བཅུ་བ་ཐུན་དཔོན་བྱམས་པ། ཆོས་གཏེར།
བསྟན་པ་སོགས་གྲྭ་ཉེར་གཅིག་ཙམ་དཔལ་ལྡན་དང་པོའི་སངས་རྒྱས་གཉིས་
མེད་རྒྱུད་ཀྱི་རྒྱལ་བོ་དཔལ་དུས་ཀྱི་འཁོར་ལོའི་རིམ་གཉིས་ཀྱི་རྣལ་འབྱོར་ལ་ལོ་
གསུམ་གྱི་ཕྱག་སྲོལ་ལྟར་མཚམས་དམ་པོར་བཅད་དེ་བཞུགས་པའི་དབུ་ཚུགས།
དེ་དག་གི་ཁམས་དབང་ཇི་ལྟ་བ་བཞིན་ཆོས་ཁྲིད་ཀྱི་རིམ་པ་རྣམས་ཀྱང་ཐུགས་
བརྩེ་བས་བསྩལ་གནང་མཛད། དེ་སྐབས་མདོ་རྒྱུད་བསྟན་བཅོས་ཀྱི་དགོངས་
པ་བཞིན་བླ་མ་བསྟེན་ཚུལ་ཉུང་བསྡུས་དད་པའི་པད་མོ་བཞད་པའི་འོད་སྣང་
ཞེས་བྱ་བའི་གཞུང་ཞིག་ལྗགས་རྩོམ་གནང་སྟེ་སློབ་བུ་རྣམས་ཀྱི་བློར་བྱང་དུ་
བཅུག་སྟེ་ཆོས་ཀྱི་བག་སྐྱེད་ཆེ་བར་བྱུང་སྣང་། །
རྗེ་བླ་མ་རིན་པོ་ཆེས་བསེ་དགོན་གྱི་སྐྱབས་རྗེ་བླ་མ་ཀུན་དགའ་ཐུགས་རྗེ་
དཔལ་བཟང་བོ་དེ་ཉིད་འཛམ་ཐང་གཙང་བའི་གདན་སར་གདན་དྲངས་ཏེ།
ཉིད་ཀྱི་གཟིམས་ཁང་བཀྲ་ཤིས་འདོད་དགུ་འཁྱིལ་དུ་ཞལ་འཛོམས་ལྷན་རྒྱས་ཀྱི་
ངང་ནས་དཀར་དམར་གྱི་གསོལ་སྟོན་གཟབ་རྒྱས་སུ་བསྟར་བ་ལ་ཅི་དགར་
ལོངས་སུ་སྤྱོད་པ་མ་ཟད། རྣམ་གཉིས་ཐུགས་ཡིད་མཐུན་པའི་གསུང་འཕྲོས་
ཞིབ། དེ་ནས་འདུ་ཁང་ཆེན་མོ་ནས་རྡོ་རྗེ་སློབ་དཔོན་སྐྱབས་རྗེ༧ཀུན་དགའ་
132



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།
ཐུགས་རྗེ་དཔལ་བཟང་བོའི་ཞལ་སྔ་ནས། རིགས་ལྡན་སྤྲུལ་བའི་སྐུ་སྐྱབས་རྗེ་
བླ་མ་རིན་པོ་ཆེ་དང་། འཇིགས་མེད་རྡོ་རྗེ་སོགས་གཞི་བྱེས་ཀྱི་སེར་སྐྱ་སྤྱི་ལ་
གྲུབ་པའི་འཁོར་བསྒྱུར་མི་ཏྲ་ཛོ་ཀིའི་ཐུགས་བཅུད། སྟོན་པ་རྡོ་རྗེ་འཆང་ཆེན་
པོས་དཀྱིལ་འཁོར་གྱི་འཁོར་ལོ་བྱེ་བ་ཕྲག་ཇི་སྙེད་ཅིག་གསུངས་པ་མཐའ་དག་
རིགས་བསྡུས་ཀྱི་སྒོ་ནས་བྱིན་རླབས་ཀྱི་བཀའ་ཕྱོགས་གཅིག་ཏུ་དྲིལ་བ་མི་ཏྲ་
བརྒྱ་རྩར་གྲགས་པའི་དབང་ཡོངས་རྫོགས་དང་། གཞན་ཡང་ས་ལུགས་སྦྱོངས་
རྒྱུད་བཅུ་གཉིས། ཇོ་ལུགས་ཀུན་རིག སྒྲོལ་ མ་རྣལ་འབྱོར་མའི་དབང་
སོགས་ཁྲིད་ལུང་མང་བོ་བཀའ་དྲིན་དུ་བསྩལ་བ་རྣམས་ལེགས་གསན་མཛད།
དེ་ནི་ལེགས་བཤད་གཏེར་སྨྲ་རྣམས་ཀྱིས། མཁས་པ་མཁས་པའི་ངག་བཞིན་
ཉན། ། དེ་ལས་ཡོན་ཏན་འོས་པ་ཐོབ། ། ཅེས་དང་། མཁས་པས་གོང་མ་
ཐོད་བཞིན་བཀུར། ། ཞེས་སོགས་ཀྱི་ངང་ཚུལ་ལྟར་གྱུར། །
ཟླ་བཅུ་གཅིག་པའི་ཚེས་བཅོ་ལྔ་ལ་སློབ་བུ་བརྒྱད་ཅུ་ཙམ་ལ་རྗེ་ཇོ་ནང་བ་
ཆེན་པོའི་རང་ལུགས་འཇིགས་མེད་གདོང་ལྔའི་ང་རོ་ཞེས་པའི་གཞན་སྟོང་གི་
བསྟན་བཅོས་ཆེན་པོ་དེ་ཉིད་ཞིབ་ཁྲིད་བྱེད་པའི་གཞི་ཚུགས། དེ་ཡང་གཞི་
དབྱིངས་གནས་ལུགས་དོན་དམ་རང་བྱུང་གི་ཡེ་ཤེས་ཆེན་པོ་དེ་ཉིད་ཆོས་ཉིད་
ཟབ་མོ་ཀུན་གཞི་ཡེ་ཤེས་ཡིན་ཚུལ། དབྱིངས་རིག་དབྱེར་མེད་ཀྱིས་བརྟན་
གཡོ་ཀུན་ཁྱབ་ཡིན་ཚུལ། དེ་ཉིད་དོན་དམ་ཆོས་ཉིད་ཀྱི་དཀོན་མཆོག་གསུམ་
ཀ་ཡིན་ཚུལ། དེ་ཉིད་གཞི་འབྲས་དབྱེར་མེད་ཀྱི་མྱང་འདས་ཆོས་སྐུ་ཡིན་ཚུལ།
དེ་ཉིད་ཆོས་སྐུའི་ཡོན་ཏན་ཀུན་འདུས་སུ་ཡོད་ཚུལ་སོགས་རང་རེའི་བླ་མ་རྒྱལ་
བ་གཉིས་པ་རྗེ་ཇོ་ནང་བ་ཆེན་པོ་ཉིད་དང་། གང་དེའི་བརྒྱུད་འཛིན་འཇམ་
དཔལ་དབྱངས་དངོས་སྒྲོལ་མགོན་ཞབས་ཀྱི་དགོངས་པ་ཇི་ལྟ་བ་བཞིན་གཞུང་
133



རྗེ་ངག་དབང་ཡོན་ཏན་བཟང་བོའི་རྣམ་ཐར།
སྤྱིའི་ཁོག་ཕུབ་ཅིང་། ཚིག་དོན་གྱི་ཆ་ལ་ལོག་པར་རྟོག་པའི་དྲི་མ་མཐའ་དག་
ལུང་དང་རིགས་པའི་དགག་སྒྲུབ་ཀྱིས་བྱི་དོར་བྱས་ཏེ་ཞིབ་བཤད་གནང་བས་
མཁས་པ་མཐའ་དག་གི་ཡིད་རང་དབང་མེད་པར་ཕྲོགས་ཤིང་། ཀུན་མཁྱེན་
དོལ་པོ་སངས་རྒྱས་ཀྱི་རང་བསྟན་གྱི་དབུ་འཕང་བླ་ནས་བླར་བཏེགས། དེ་
སྐབས་ལས་དང་པོ་བས་ཐོས་བསམ་བྱེད་ལུགས་མདོ་སྔགས་ཀྱི་འབྱུང་ཁུངས་
གསལ་བའི་མེ་ལོང་ཞེས་པའི་ལེགས་བཤད་ལྗགས་རྩོམ་མཛད་ནས་སློབ་བུ་
རྣམས་ཀྱི་བློར་བྱང་དུ་བཅུག
ཟླ་བཅུ་གཉིས་པའི་ཡར་ཚེས་ནས་སྨྱུང་གནས་ཆོས་ཚོགས་ཆེན་མོ་ཟླ་
གཅིག་ལྷག་ལ་འཚོགས་ཏེ། དེའི་སྐབས་སུ་རྗེ་ཉིད་ཀྱིས་ཐུགས་བརྩེ་བས་
གདམས་ཚུལ་འདི་ལྟར། རང་ཅག་སེར་སྐྱ་སོགས་འགྲོ་བ་སུ་ཞིག་ཡིན་ཡང་
བདེ་བ་འདོད་པ་ལ་མཚུངས་ཀྱང་བདེ་བའི་རྒྱུ་སྒྲུབ་པའི་ཐབས་ལ་རྨོངས་པ་
དང་མ་རྨོངས་པའི་ཁྱད་པར་ཡོད། བདེ་བའི་རྒྱུ་དམ་པའི་ཆོས་གཤའ་མ་ཞིག་
སྒྲུབ་ན་དེས་འཐུས། ཆོས་བྱེད་པ་ ཀུན་ཞིབ་པར་ མ་ བརྟགས་ན་གཟུགས་
བརྙན་དུ་འགྲོ་དོགས་ཡོད། དཔེར་ན་ཁྲི་ཐོག་གི་དཔོན་པོ། གདུགས་ཞབས་
ཀྱིབླ་མ། རི་ཁྲོད་ཀྱི་ཆོས་པ། ཡུལ་ཁམས་ཀྱི་བྱ་བཏང་བཟང་བོར་རློམ་པ་
ཐམས་ཅད་ཀྱང་ཚེ་འདིའི་ཆེ་ཁར་སོང་སྟེ་ཆོས་བྱེད་ལོ་བྱས་ཀྱང་ཡང་དག་པའི་
ལམ་དུ་མི་འགྲོ་བ་དེ་བྱུང་བ་ཡིན། དེས་ན་བཀའ་བརྒྱུད་གོང་མའི་རྣམ་ཐར་
བཞིན། ཕ་ཡུལ་རྒྱབ་ཏུ་བསྒྱུར། མི་ཡུལ་དང་དུ་བླངས། གནས་བྲག་རྩར་
བསྡད། གྲོགས་རི་དྭགས་དང་འགྲོགས། གྱོང་ལྟོ་གོས་གཏམ་གསུམ་ལ་
བསྐུར་ནས་བློ་ཕུགས་ཆོས་ལ་གཏད། ཆོས་ཕུགས་སྤྲང་ལ་གཏད། སྤྲང་
ཕུགས་ཤི་ལ་གཏད། ཤི་ཕུགས་གྲོག་སྟོང་ལ་གཏད་དེ། ཇོ་བོ་བཀའ་གདམས་
134



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།།
པའི་གཏད་ས་བཞི་བོ་འདི་མཐར་འཁྱོལ་བ་ཞིག་བྱེད་དགོས་ཀྱང་། དེ་འདྲ་
བྱེད་མཁན་ཉིན་མོའི་སྐར་མ་ལས་ཀྱང་དཀོན་པས། དེང་སང་ཆོས་པ་རྣལ་མ་
ཞིག་མེད་པའང་རྒྱུ་མཚན་དེ་འདྲ་ལ་ཐུག་སྙམ། དེ་འདྲ་དངོས་མ་ཐུབ་ཀྱང་
དེའི་ལད་མོ་ཙམ་རེ་འོངས་ཐབས་ལ་འབད་དགོས་ཞེས་སོགས་འདོད་ཆོས་ཀྱི་
ཚིམ་པར་མཛད་ཅིང་། སྤྱི་སྒེར་གྱིས་གསོལ་སྟོན་འབུལ་བ་གཟབས། ལོ་རེ་
བཞིན་སྨྱུང་གནས་ཆོས་ཚོགས་ཆེན་མོ་སེར་སྐྱ་བརྒྱ་ཕྲག་མང་བོ་འདུག་པའི་སྲོལ་
ཞིག་རྗེ་ཉིད་ཀྱི་ཐབས་མཁས་ལ་བརྟེན་ནས་དར་ཡོད་པ། དེ་ཡང་བྱ་རྒྱུད་ཀྱི་
སྤྱན་རས་གཟིགས་ཀྱི་ཆོ་ག་དང་བསྙེན་གནས་ཀྱི་སྡོམ་པ་སྲུང་བ་ཟུང་འབྲེལ་གྱི་
སྒོ་ནས། ཞག་དང་པོར་སྦྱོར་བ་དང་། གཉིས་པར་སྨྲ་བ་དང་ཟས་བཅད་
པའི་དངོས་གཞི། གསུམ་པ་རྗེས་ཆོག་དང་གསུམ་ལྡན་དུ་བྱེད་པ་ལ་སྨྱུང་
གནས་ཞེས་གྲུབ་ཆེན་མ་དཔལ་མོའི་ཕྱག་ལེན་ཡིན། འདིར་ཐེག་ཆེན་གསོ་
སྦྱོང་གི་སྡོམ་པའམ་བསྙེན་གནས་ཡན་ལག་བརྒྱད་བསྲུང་བའི་ཕན་ཡོན་ཡང་།
ཇི་སྐད་དུ། བྱམས་པ་ལུང་བསྟན་པའི་མདོ་ལས། བཅུ་བཞི་དང་ནི་བཅོ་ལྔ་
དང་། ། དེ་བཞིན་ཚེས་གཅིག་ཚེས་བརྒྱད་དང༌། ། ཆོ་འཕྲུལ་གྱི་ནི་ཟླ་བ་
ལ། ། ཡན་ལག་བརྒྱད་ལེན་མཉམ་བཞག་ཅིང་། ། བསྙེན་གནས་གསོ་སྦྱོང་
བྱས་ནས་ནི། ། ང་ཡི་བསྟན་ལ་ལྷགས་སོ་ཞེས། ། དོན་འདི་རབ་ཏུ་གསུངས་
པར་འགྱུར། ། ཞེས་སོགས་ཕན་ཡོན་ཡིད་ལ་བཞག་སྟེ། ཁྱིམ་པ་ཕོ་མོ་རྣམས་
ལ་དགེ་བསྐུལ་དང་དུས་འབྲེལ་སྨྱུང་གནས་མི་འཆད་པའི་ལྗགས་བཀོད་བསྩལ་
བ་ནི་བསམ་གྱིས་མི་ཁྱབ་པའི་རྣམ་པར་ཐར་བའོ། །
དགུང་གྲངས་རེ་གཉིས་པ་དཀར་བོ་ཞེས་པ་ས་སྦྲུལ་ལོའི་ཆོ་འཕྲུལ་ཟླ་བ་
དང་བསྟུན་བསྟན་འགྲོ་སྤྱིའི་སྲུང་རིམ་དུ། གདུགས་དཀར་ཁྲི་ང་གསུམ་དང་།
135



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྟ་མགྲིན་སྒྲུབ་ཆེན། ཕུར་བའི་སྒྲུབ་ཆེན། མགོན་པོ་གུར་གྱི་བསྐང་ཁྲི་བཟློག་
ཁྲི། སེང་གདོང་བཟློག་སྟོང་སོགས་རིམ་གྲོ་གནད་སྨིན་མཛད། ཟླ་བཞི་བར་
གཙང་བའི་གཟིམས་ཁང་ཕྱིའི་ཁོར་ཡུག་ཏུ་ལྕགས་རི་ཤིན་ཏུ་ཡངས་པའི་བསྐོར་
བའི་བྱང་ཕྱོགས་སུ་གཞལ་ཡས་ཁང་གསར་བསྐྲུན་གྱི་ལས་གྲྭ་བཙུགས།
ཚེས་ཉི་ཤུ་ལ་ཆུ་བར་ཐང་དུ་གྲགས་པའི་ས་གཞི་ལག་མཐིལ་ལྟར་ཁོད་
སྙོམས་ཤིང་སྤང་ལྗོངས་ནེའུ་གསིང་གི་གཡུ་ལོ་ཐགས་སུ་བཀྲ་བ། མེ་ཏོག་གི་
རིགས་ལ་བུང་བའི་འདུ་འགོད་ཀྱི་འཕུར་ལྡིང་གིས་ཟ་ཟིའི་དབྱངས་ཀྱིས་བྲེལ་བ།
དྭངས་བསིལ་གྱི་ཆུ་བོ་གཡས་སུ་འཁྱིལ་བ། མཐོང་ན་ཉམས་དགའ་བའི་
གནས་དེར་བླ་མ་རིན་པོ་ཆེ་དང་བཤད་གྲྭ་བ་རྣམས་ཕེབས་ཏེ་ཉིན་བཅུ་ཕྲག་
ཟུང་ལྷག་ལ་དགའ་སྟོན་རྩེད་འཇོས་དུས་འདའ་བ་བྱུང་། དེ་ཕྱོགས་ཀྱི་སྔོན་
བྱོན་གོང་མའི་སྒྲུབ་གནས་དང་། མགོན་པོ་གུར་གྱི་བླ་མཚོར་གྲགས་པའི་མཚོ་
ནག་མ་དང་། རི་མཚོ་ཁྱད་མཚར་བ་རྣམས་ལ་གཟིགས་མོར་ཕེབས་པ་དང་།
ཡིད་དུ་འོང་བའི་མེ་ཏོག་གི་ཚལ་སོགས་སུ་སྐྱོ་བསངས་དང་། གནས་དེར་
ཐུགས་དམ་ཉམས་བཞེས་དང་། དྲི་མེད་རྒྱལ་བའི་གཞུང་ལ་དཔེ་གཟིགས་
སོགས་ཤིན་ཏུ་འཕེལ་བས་ཐུགས་བག་ཕེབས་ཤིང་ཉམས་སྤྲོ་བོར་བྱུང་སྣང་
ངོ༌། །
ཟླ་དྲུག་པའི་ཚེས་བཅུ་དྲུག་ནས་སྔར་འཁྱུད་ལྟར་གྲྭ་བརྒྱ་དང་བཅོ་ལྔ་
ཙམ་དང་མཉམ་དུ་དབྱར་ཞལ་བཞེས་གནང་། ཟླ་དགུ་བར་ཁམས་སྡེ་དགེ་
ཕྱོགས་ནས་བཟོ་རིགས་ལ་མཁས་ཤིང་ལག་བདེ་བའི་རྩེར་སོན་པ་འགའ་ཞིག
རྗེ་ཉིད་ཀྱི་དྲུང་དུ་ཆེད་གཏད་ཀྱི་འོངས་ནས་དཔལ་དུས་ཀྱི་འཁོར་ལོའི་བློས་
བསླངས་ཀྱི་གསེར་སྐུ་རྣམས་བླུགས་པའི་དབུ་ཚུགས། ཟླ་བཅུ་བ་སྔར་བཞིན་
136



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།།
བསྟན་འགྲོའི་སྤྱིའི་སྲུང་རིམ། དུས་འཁོར་ཁྲི་མཆོད། གདུགས་དཀར་བྱེ་བ་
སོགས་གཟབ་ནན་བསྒྲུབས། ཆོས་ཚན་བཅུ་གཅིག་པ་བསོད་ནམས་བཟང་།
རྒྱ་སྤྲུལ་སྐུ་འཇིགས་མེད་རྒྱ་མཚོ། གསང་སྔགས་རྡོ་རྗེ་སོགས་གྲྭ་སོ་གསུམ་ཙམ།
མ་དང་མཁའ་འགྲོའི་ཐུགས་བཅུད། དཔལ་རྣལ་འབྱོར་སྦྱོར་བ་ཡན་ལག་དྲུག་
ལ་འདུག་པའི་དབུ་ཉེ་བར་བཟུང་ཞིང་། དེ་དག་ལ་བྱིན་རླབས་དོན་བརྒྱུད་ཀྱི་
ཁྲིད་རིམ་རྣམས་ཀྱང་བཀའ་དྲིན་དུ་བསྩལ། །
ཟླ་བཅུ་གཉིས་པར་སྔར་གྱི་ནད་རོ་འཁྲུགས་ པའི་རྐྱེན་གྱིས་སྐུ་ སྙན་
བཞེས་པས། གསང་སྟབས་ཀྱིས་རྔ་བ་ཁུལ་གྱི་སྨན་ཁང་སོགས་སུ་བསྟན་ཅིང་
ཕན་པ་ཆེར་མ་བྱུང་བས་ཟི་ལང་དུ་ཞབས་བསྐྱོད། ལམ་བར་ནས་གུང་ཐང་
འཇམ་པའི་དབྱངས་བསྟན་པའི་དབང་ཕྱུག་གི་ཞལ་བཟང་ཉེ་བར་མཇལ་ཏེ་
ཕན་ཚུན་བཀུར་བཟོས་བླ་ན་མེད་པའི་སྒོ་ནས་གསུང་འཕྲོས་དམར་བ་བྱུང་།
དེ་ནས་རྒྱ་མཁར་གྲོང་ཁྱེར་ཆེན་པོ་ཟི་ལང་དམག་གི་སྨན་ཁང་ནས་རྩ་ཆུ་སོགས་
ལ་བརྟགས་དཔྱད་ཞིབ་མོར་བྱས་པ་མ་ ཟད། གློ་མཆིན་ནང་ཁྲོལ་ གསལ་
མཐོང་གི་ཤེལ་གྱི་འཕྲུལ་ལ་བརྟེན་ཏེ་ནད་ངོས་འཛིན་གསལ་བོར་བྱས། འཚོ་
བྱེད་གཞོན་ནུ་ལྟ་བུའི་ལྷ་རྗེ་འགས་གྲང་སྐྲུན་བརྡོལ་བའི་ཁྲག་རྣག་རྒྱ་མ་གསུམ་
ཙམ་ཁབ་ཀྱིས་འཇིབས་ཏེ་བླངས་པས་ནད་སངས་དྲག་ཏུ་སོང་བས། དྲུང་
སྡོད་པ་རྣམས་ནམ་ལངས་པ་ལྟ་བུའི་དགའ་བ་བྱུང་།
འོན་ཀྱང་རྗེ་ཉིད་ཀྱིས་སྐྱོན་ཐམས་ཅད་ཡོན་ཏན་དུ་སློང་། སྡུག་བསྔལ་
བདེ་བར་འཆར་བས་ངེས་དོན་དུ་གེགས་དང་བར་ཆད་གང་གིས་ཀྱང་མི་ཚུགས་
ཏེ། སྐུ་བསྐྲུན་སོགས་བཞེས་པའི་རྐྱེན་གྱིས་རྨི་ལམ་སོར་ཆུད་པ་དང་དགེ་སྦྱོར་
འཕེལ་བར་བྱུང་བ་སོགས་ཆོས་རྗེ་རྒོད་ཚང་བ་དང་འདྲ་བའི་ཕྱིར། དེས་ན་
137



རྗེ་ངག་དབང་ཡོན་ཏན་བཟང་བོའི་རྣམ་ཐར།
དམ་པ་གོང་མའི་རྣམ་ཐར་བཞིན་སྐྱིད་སྡུག་འདི་རྫུན་ཡིན། རང་གི་བློ་འཆོས་
ཤེས་མ་ཤེས་ཡིན། སྡུག་བསྔལ་འདི་འཁོར་བའི་ཉེས་དམིགས་སྟོན་པའི་བཤེས་
གཉེན། བཟོད་པ་དང་སྙིང་རྗེའི་དངོས་རྒྱུ་ཆོས་པའི་ཤན་འབྱེད་དང་སྒྲིབ་
སྦྱོང་། དེར་མ་ཟད་ཚབ་ཆེན་ནད་ཀྱི་བཏབ་པའི་སྟེང་དུ་སྟེང་གདོན་སོགས་མ་
རུངས་པའི་གདོན་གྱིས་བཏབ་ནས་ཤིན་ཏུ་སྡུག་བསྔལ་བར་གྱུར་ཀྱང་། རང་
ཉིད་སྡུག་བསྔལ་གྱིས་མནར་བ་རྗེས་སུ་དཔག་ནས་གཞན་སྡུག་བསྔལ་གྱིས་
མནར་བའང་ཇི་ལྟར་བཟོད་སྙམ་པའི་སྙིང་རྗེའི་སྟོབས་ཀྱིས་སླར་ཡང་འགྲོ་བ་
ཀུན་གྱི་སྡིག་པ་དང་སྡུག་བསྔལ་ཐམས་ཅད་བདག་ཉིད་ལ་ལེན་པར་བྱེད་པ་
སོགས་རྒྱལ་སྲས་རྣམས་ཀྱིས་རྒུད་པ་ལམ་དུ་འཁྱེར་ཚུལ་གྱི་ལག་ལེན་རྣམས་ལ་
རྟག་ཏུ་བློ་སྦྱོང་མཛད་ཅིང་། ངག་ནས་ཀྱང་རྒྱུན་པར་རྒུད་པ་ལམ་འཁྱེར་གྱི་
ཚིག་དབྱངས་སུ་གྱེར་ཏེ་ཉམས་བཞེས་མཛད་སྣང་སྟེ། འཚོ་བས་ཕོངས་ཤིང་
རྟག་ཏུ་མི་ཡིས་བརྙས། ། ཚབས་ཆེན་ནད་དང་གདོན་གྱིས་བཏབ་ཀྱང་
སླར། ། འགྲོ་ཀུན་སྡིག་སྡུག་བདག་ལ་ལེན་བྱེད་ཅིང་། ། ཞུམ་པ་མེད་པ་རྒྱལ་
སྲས་ལག་ལེན་ཡིན། ། ཞེས་པའི་ལུང་དོན་བཞིན་རྐྱེན་ཐོག་ཏུ་བབས་པའི་ཚེ་
རྒུད་པ་ལམ་འཁྱེར་གྱི་བློ་སྦྱོང་གནད་སྨིན་མཛད་པ་ནི། ཞལ་སློབ་ཀུན་ལ་
མཐུན་སྣང་དུ་གྲུབ་པ་དེ་ལྟར་ལགས་སོ། །
དེ་ནས་སྟོན་འཁོར་ལྷན་རྒྱས་རིམ་གྱི་གླང་ཆེན་དལ་འགྲོས་ཀྱིས་མགོ་
ལོག་དགའ་བདེ་སོགས་འབྲོག་ས་ཉམས་དགའ་བ་དུ་མ་བརྒྱུད་དེ། ཕྱོགས་
ཐམས་ཅད་ལས་རྣམ་པར་རྒྱལ་བའི་ཆོས་སྡེ་ཆེན་པོ་མགོ་ལོག་ལུང་སྐྱ་དགོན་དུ་
ངུར་སྨྲིག་མདངས་ཀྱིས་མཛེས་པའི་དགེ་འདུན་པ་བརྒྱ་ཕྲག་མང་བོའི་སེར་
སྦྲེངས་ཀྱིས་བསུ་བ་དང་བཅས་འབྱོར། དེར་གྲུབ་དབང་རིན་པོ་ཆེ་པདྨ་རྣམ་
138



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།
རྒྱལ་དང་། ཁྲ་བླ་རྡོར་བཟང་སོགས་ལ་དངོས་མཇལ་གྱི་སྒོ་ནས་ཐུགས་དགྱེས་
པའི་དར་ཁ་རྩེ་སྤྲོད་བྱས་ཤིང་དཀར་དམར་གྱི་གསོལ་སྟོན་ངོས་གཙང་བསྟར་བ་
བདག་གིར་བཞེས། སྒར་དེར་འདུས་སྡེ་སྤྱི་ལ་གཉིས་མེད་རྒྱུད་ཀྱི་རྒྱལ་བོ་
དཔལ་དུས་ཀྱི་འཁོར་ལོའི་མཆོག་དབང་གོང་མ། སྔོན་འགྲོ། བླ་མཆོད་
སོགས་ཀྱི་བཤད་ལུང་བཅས་བཀའ་དྲིན་དུ་བསྩལ་བས། མཐོང་ཐོས་དྲན་རེག་
གིས་འགྲོ་བ་མཆོག་དམན་བགྲང་ལས་འདས་པ་དག་སྐལ་བ་དང་ལྡན་པར་
མཛད་དོ། ། དེ་སྐབས་མདོ་སྨད་ཤར་འཛམ་ཐང་དགོན་ཆེན་གྱི་ཡ་གྱལ་
གཙང་ཆེན་དགོན་གྱི་བླ་སྤྲུལ་རིམ་པ་གང་བྱོན་དང་ཨ་སྐྱོང་ཁག་གསུམ་གྱི་
བསྟན་སྐྱོང་རྒྱལ་བོ་རྣམས་དང་འབྲེལ་བ་ནི། ད་ལྟ་ཡན་ཆད་དུ་ལོ་སུམ་བརྒྱ་
ལྷག་གི་ལོ་རྒྱུས་ཡོད་ཚུལ་སོགས་ལས་འཕྲོས་ཏེ་གསུང་བཤད་མང་དུ་སྩལ།
དེ་ནས་མདོ་ལུའི་རྡོ་ཁ་དགོན་ངེས་དོན་ཆོས་འཁོར་གླིང་དུ་ཞབས་ཀྱི་
པད་མོ་ཉེ་བར་བཀོད་དེ། ཉམས་རྟོགས་ཡོན་ཏན་རྒྱ་མཚོའི་མངའ་བདག་རྗེ་
བླ་མ་རིན་པོ་ཆེ་ངག་དབང་གསལ་ལྡན་རྒྱ་མཚོའི་དགྱེས་ཞལ་མཇལ་ཏེ་ཕན་
ཚུན་ཐུགས་དགྱེས་པའི་ངང་ནས་གསོལ་ཇ་ཞུས་ཤིང་འབེལ་བའི་གསུང་མཆིད་ །
ཀྱིས་མཉེས་པར་མཛད། དགོན་དེའི་འདུས་སྡེ་སྤྱི་ལ་ཆོ་ག་ཆོས་སྤྱོད་ཀྱི་ལུང་
ཐོར་བུ་སྣ་ཚོགས་བཅས་ཟད་པ་མེད་པའི་ཆོས་ཆར་ཕབ་པ་ལ་ཆོས་ཡོན་སྤྱམ་
མཐོ་བ་བཏེགས། ཕེབས་ཁར་རྗེ་བླ་མ་རྣམ་གཉིས་འབྲལ་དཀའ་བའི་ངང་
ནས་ཕན་ཚུན་གོས་ཡུག་དར་བཅས་ཕུལ། དེ་ནས་རྫོང་དཔོན་དོན་འགྲུབ་
ཚང་ལ་ཞབས་ཀྱིས་བཅགས་ ཤིང་གཡང་འབོད་ ཤིས་བརྗོད་ཀྱིས་བྱིན་ཕབ།
སླར་རང་ཡུལ་དུ་ཞབས་བསྐྱོད་དེ། ཟླ་གསུམ་པར་རྩ་བའི་གདན་སར་ཕྱག་
ཕེབས།
139



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགུང་གྲངས་རེ་གསུམ་པ་རབ་མྱོས་ཞེས་པ་ལྕགས་རྟ་ལོར་རྗེ་བླ་མ་རིན་
པོ་ཆེ་མཆོག་གི་སྐུ་ཚེ་རྒྱལ་བ་ཚེ་མཐའ་ཡས་པའི་ངོ་བོར་བཞུགས་ཕྱིར། གཙང་
བའི་གཟིམས་ཁང་གི་ཐུན་པ་རྣམས་ཀྱི་གཙོས་གྲྭ་ཉིས་བརྒྱ་ལྷག་གིས་གདུགས་
རིང་ཁྲི་བཅུ་བཞི། ཕུར་བ་དང་རྟ་མགྲིན་གྱི་སྒྲུབ་ཆེན་ཉིན་སོ་གཉིས། སྐྱབས་
མགོན་མཆོག་སྤྲུལ་རིན་པོ་ཆེ་གཙང་བ་སྐུ་འབྲིང་གིས་ལྗགས་བཀོད་བསྩལ་བ་
ལྟར། གྲྭ་ སྟོང་ ཕྲག་ ལྷག་ གིས་ དུས་འཁོར་ཁྲི་ མཆོད་ ཉིན་ བཅུ་ གསུམ་ ལ་
འཚོགས། དེ་ལྟར་ཞབས་བརྟན་རིམ་གྲོར་འབད་པ་ཡོད་དགུས་ཆེ་ཐང་དུ་
འབད་པ་ལ་སྐྱབས་རྗེ་བླ་མ་རིན་པོ་ཆེ་ཐུགས་མཉེས་ཚོར་ཟླ་མེད་པ་གནང་།
དེ་ལྟར་རྗེ་ཉིད་ཀྱི་ཞབས་བརྟན་སྒྲུབ་པའི་ཟོལ་གྱིས་བསྟན་འགྲོ་སྤྱིའི་སྲུང་རིམ་
རླབས་ཆེ་བ་སྒྲུབ་པའི་རྣམ་པར་དཀར་བའི་དགེ་བས། དོན་དམ་བྱང་ཆུབ་ཀྱི་
སེམས་དང་ཀུན་རྫོབ་བྱང་ཆུབ་ཀྱི་སེམས་གཉིས་ལུས་ཅན་ཀུན་གྱི་རྒྱུད་ལ་སྐྱེས་
ནས་སྲིད་ཞིའི་མཐའ་ལ་མི་གནས་པའི་རྫོགས་པའི་བྱང་ཆུབ་མངོན་དུ་བྱས་ནས།
དམིགས་པ་མེད་པའི་སྙིང་རྗེ་ཆེན་པོ་དང་ཐབས་མཁས་ཀྱི་སྤྱོད་པ་ཕུལ་དུ་བྱུང་
བའི་སྒོ་ནས། སྲིད་པ་ཇི་སྲིད་ཀྱི་བར་སེམས་ཅན་གྱི་དོན་སྒྲུབ་པ་ལ་ཟླ་དང་
བྲལ་བའི་འཕགས་པ་མཆོག་སྤྱན་རས་གཟིགས་ཞེས་བྱ་བ་འཇིག་རྟེན་གསུམ་གྱི་
མགོན་པོ་དེ་དང་མཚུངས་པར་ཤོག་ཅིག་སྙམ་དུ་དུས་དང་རྣམ་པ་ཐམས་ཅད་
དུ་ཐུགས་སྨོན་གནང་། དེ་ནི་རྒྱལ་སྲས་ཀྱི་ལག་ལེན་ཕུལ་དུ་བྱུང་བ་ཡིན་ཏེ།
དངུལ་ཆུ་ཐོགས་མེད་ཀྱིས། དེ་ལས་བྱུང་བའི་དགེ་བའི་འགྲོ་བ་ཀུན། ། དོན་
དམ་ཀུན་རྫོབ་བྱང་ཆུབ་སེམས་མཆོག་གི། ། སྲིད་དང་ཞི་བའི་མཐའ་ལ་མི་
གནས་པའི། ། སྤྱན་རས་གཟིགས་མགོན་དེ་དང་མཚུངས་པར་ཤོག ། ཅེས་
པའི་ཐུགས་སྨོན་ལྟར་ལག་ལེན་དུ་མཛད་སྣང་ངོ་།
140



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།
ཟླ་དྲུག་པར་སྔར་གྱི་ནད་རོ་འཕར་ལྡང་བྱུང་བས་སླར་ཡང་ཟི་ལང་
དམག་གི་སྨན་ཁང་དུ་ཕེབས། ཤེས་ཡོན་ཅན་གྱི་སྨན་རམས་པ་འགས་ཕྱག་རྩ་
ཆབ་རྟགས་སོགས་མཇལ་ནས་གྲོས་བསྡུར་གྱི་གསོལ་སྨན་ཞུས། སྐུའི་གཟི་
མདངས་བྲི་ཞིང་གསུང་གི་གདངས་ཞན་པ་སོགས་སྐུ་སྙུན་བལྡབས་བཞེས་ལྟ་
བུས་གསོལ་ཟས་གནང་བཞེད་མེད་པས་གམ་བཅར་བ་རྣམས་ཀྱི་སེམས་འཚུབ་
པས་ཅི་དྲགས་ལ་གཏུགས་ཀྱང་། རིམ་གྱིས་ལྷ་རྗེ་བཟང་བོའི་ཐབས་མཁས་ཀྱི་
འཕྲུལ་ལ་བརྟེན་ཏེ་ལག་ཐབས་བཤའ་བཅོས་ཀྱི་རིམ་པ་རྣམས་སྐུ་ལ་བསྟར་བས་
དྭངས་སྐྱེད་བྱུང་སྣང་ངོ༌། ། །
ཟླ་དགུ་བར་ནད་ཇེ་དྭངས་ལ་སོང་ཞིང་རྩ་བའི་གདན་སར་ཕྱག་ཕེབས།
དེ་སྐབས་རང་རྫོང་གི་ལས་ཁུངས་སོ་སོའི་མི་སྣ་རྣམས་རྗེ་བླ་མའི་དྲུང་དུ་ཆེད་
གཏད་ཀྱིས་ཕེབས་ནས། དངོས་རྫས་དྲི་མེད་ལྷ་དར་ཆེ་ལེགས་རེ་ཕུལ་ཏེ་ནད་
དྲག་པའི་དགའ་སྟོན་དང་ཞལ་མཇལ་ཞུས། མཆོག་སྤྲུལ་འཇིགས་མེད་རྡོ་རྗེའི་
གཙོས་ཆོས་དང་དམ་ཚིག་གི་འབྲེལ་བའི་སློབ་མ་བརྒྱ་ཕྲག་མང་བོ་དང་། གཞི་
བྱེས་ཀྱི་དགའ་སྟོན་འབུལ་མི་གཟིམས་ཆུང་གི་ཕྱི་ནང་ཐམས་ཅད་དུ་སྤྱི་སྒེར་སོ་
སོས་མཎྜལ་ཁ་བཏགས་སྐུ་གསུང་ཐུགས་རྟེན་གྱི་གཙོས་དངོས་འབུལ་གྱ་ནོམ་པ་
བཏེགས་ཏེ་དགའ་སྟོན་དང་བརྟན་བཞུགས་གང་ཞུས་རྣམས་ལ་བབ་བསྟུན་གྱི་
གསུང་ལན་ཡིད་ཚིམ་པ་རེ་གནང་།
ཟླ་བཅུ་བར་ཆོས་ཚན་བཅུ་གཉིས་པ་ སྤྲུལ་ འཇམ་དབྱངས་བློ་གྲོས།
དགེ་འཕེལ། བསོད་ནམས་བསྟན་པ། གཡུ་མགོན་སོགས་གྲྭ་སོ་གསུམ་ཙམ་
དཔལ་དང་པོའི་སངས་རྒྱས་དུས་ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་
དྲུག་ལ་འདུག་པའི་དབུ་ཉེ་བར་བཟུང་། དེའི་ཚེ་ཐུན་མོང་ལམ་སྦྱང་གི་ཁྲིད་
141



རྗེ་ངག་དབང་ཡོན་ཏན་བཟང་བོའི་རྣམ་ཐར།
རིམ་ཕོག་པའི་སྐབས་སུ་རྗེ་ཉིད་ཀྱི་གསུང་གི་ལྷོངས་སུ། འོ་དེ་ཡང་ཇི་སྐད་དུ།
ཤ་བོ་པས། འོ་སྐོལ་དུས་ད་རེས་དལ་འབྱོར་མི་ལུས་ཐོབ། དགེ་བའི་བཤེས་
གཉེན་དང་མཇལ། ཐེག་པ་ཆེན་པོའི་ཆོས་དང་འཕྲད་པའི་དུས་འདིར་སྐྱེ་བ་
ཕྱི་མའི་མ་ལ་ ཅི་འཆོས་དང་། ཐར་བ་དང་ཐམས་ཅད་མཁྱེན་པའི་རྐང་ཅི་
ཚུགས་བྱེད་དགོས་ཞེས་གསུངས་པ་ཇི་ལྟ་བ་བཞིན་དུ་གཞིག་འགྲེལ་གཏོང་
དགོས། དེས་ན་མི་ཁོམས་པའི་གནས་བརྒྱད་དུ་མ་སྐྱེས་པའི་དལ་བ་བརྒྱད་
དང་། ཆོས་སྒྲུབ་པའི་མཐུན་རྐྱེན་རང་ངོས་ནས་ཚང་བའི་རང་འབྱོར་ལྔ་དང་།
གཞན་ངོས་ནས་ཚང་བའི་གཞན་འབྱོར་ལྔ་སྟེ་འབྱོར་བ་བཅུ་ཚང་བའི་ལུས་རྟེན་
གྲུ་བོ་ཆེ་ལྟ་བུ་འདི། དཔེ་གྲངས་རྒྱུ་གསུམ་གྱི་སྒོ་ནས་རྙེད་དཀའ་ཞིང་། རྙེད་
ན་དོན་ཆེན་པོ་ཐར་བ་དང་ཐམས་ཅད་མཁྱེན་པ་གང་བསྒྲུབ་ཀྱང་སྒྲུབ་ནུས་པ་
ཐོབ་པའི་དུས་འདིར་དོན་མེད་དང་དོན་ཆུང་གི་སྒོ་ནས་ཆུད་ཟོས་སུ་མི་གཏོང་
བར་བདག་གཞན་ཐམས་ཅད་འཁོར་བའི་རྒྱ་མཚོ་ཆེན་པོ་ལས་བསྒྲལ་བར་བྱ་
བའི་ཆེད་དུ། ཉིན་དང་མཚན་མོའི་གནས་སྐབས་ཐམས་ཅད་དུ་ཅུང་ཟད་
ཀྱང་གཡེལ་བ་མེད་པར་དུས་རྟག་ཏུ་ནི། ཐེག་པ་ཆེན་པོའི་དགེ་བའི་བཤེས་
གཉེན་གྱི་དྲུང་དུ་གདམས་པ་ཟབ་མོ་ཉན་པ་དང་། དེའི་དོན་རིགས་པ་རྣམ་པ་
བཞིའི་སྒོ་ནས་བརྟགས་ཤིང་སེམས་པ་དང་། ཚུལ་བཞིན་ཡིད་ལ་བྱས་ཏེ་སྒོམ་
པ་དང་། ཁྱད་པར་མ་དང་མཁའ་འགྲོའི་ཐུགས་བཅུད། གྲུབ་ཆེན་མཐའ་
དག་གཤེགས་ཤུལ། དཔལ་རྣལ་འབྱོར་ཡན་ལག་དྲུག་སྒོམ་པ་ལ་འབད་པར་
བྱེད་ན་དལ་འབྱོར་གྱི་རྟེན་ལ་སྙིང་བོ་ལོན་པ་ཡིན། དེས་ན་བཀའ་གདམས་
གོང་མ་རྣམས་ཀྱིས། དེ་བས་རང་གི་རང་ཉིད་མ་བསླུ་བར། ། ཚུལ་གནས་
ཐོས་བསམ་སྒོམ་ལ་སྦྱོར་བ་ཡིས། ། དམ་ཆོས་ཚུལ་བཞིན་སྒྲུབས་ལ་དལ་
142



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།
འབྱོར་འདི། ། ཐོབ་ པ་ དོན་ཡོད་མཛོད་ ཅིག་ཤེས་ལྡན་རྣམས། ། ཞེས་
གསུངས་པ་བཞིན་ཁྱེད་ཅག་གིས་དེ་བཞིན་དུ་ཕྱག་ལེན་ལ་འདེབས་པར་འཚལ།
ཞེས་སོགས་བསླབ་བྱ་རུས་པ་ཅན་མང་དུ་གནང་བས་བཀའ་དྲིན་འཁོར་ཐབས་
དཀའ་བར་གྱུར་ཏོ། །
ཟླ་བཅུ་གཉིས་པར་སྨྱུང་གནས་ཆོས་ཚོགས་ཆེན་མོ་ཉིན་ང་ལྔ་ཙམ་ལ་
འཚོགས་ཏེ་སྨྱུང་གནས་བརྒྱད་སྟོང་སུམ་བརྒྱ་ལྷག་སོང་།
དགུང་གྲངས་རེ་བཞི་བ་སྐྱེས་བདག་ཅེས་པ་ལྕགས་ལུག་ལོའི་ཆོ་འཕྲུལ་
ཟླ་བ་དང་བསྟུན་བླ་གྲྭ་སུམ་བརྒྱ་ལྷག་ལ། རྟ་ཕྱག་ཁྱུང་གསུམ་གྱི་དབང་།
ཐུགས་རྗེ་ཆེན་པོའི་དབང་། སྒྲོལ་དཀར་གྱི་དབང་། ཕུར་བའི་དབང་སོགས་
བསྩལ་བ་མ་ཟད་སྨྱུང་གནས་པའི་ཁྱིམ་པ་ཕོ་མོ་སྟོང་ཕྲག་ལྷག་ལ་སྡིག་སྤོང་དགེ་
སྒྲུབ་ཀྱི་བསླབ་འདོམས་སོགས་གང་ཕན་སྩལ། ཟླ་གཉིས་པའི་ཚེས་དགུ་ནས་
བླ་མ་སྤྲུལ་སྐུ་དགེ་བའི་བཤེས་གཉེན་སོགས་བླ་གྲྭ་སུམ་བརྒྱ་ལྷག་དང་། ཆགས་
ཅན་རིགས་ཀྱི་གདུལ་བྱར་གྱུར་བའི་དད་ལྡན་གྱི་ཁྱིམ་པ་ཕོ་མོ་ཁྲི་ཕྲག་ལ་ཉེ་བ་
ཙམ་ལ། རིགས་ལྡན་མ་འགགས་པ་ལྗོངས་འདིར་ངུར་སྨྲིག་འཆང་བའི་ཟོལ་
གྱིས་བྱོན་པ་སྐྱབས་རྗེ་བླ་མ་རིན་པོ་ཆེ་ངག་དབང་ཡོན་ཏན་བཟང་བོ་གང་ཉིད་
རྣམ་ཀུན་མཆོག་ལྡན་གྱི་སྟོང་གཟུགས་ཕྱག་རྒྱ་ཆེན་མོ་དང་མཉམ་པར་སྦྱོར་བའི་
བདེ་ཆེན་རང་གི་རིག་པའི་ངོ་བོ་དཔལ་དང་པོའི་སངས་རྒྱས་དུས་ཀྱི་འཁོར་
ལོའི་སྐུར་བཞེངས་ཏེ། རྒྱུད་སྡེ་གཞན་དང་བཤད་སྲོལ་མི་འདྲ་བའི་ཤིང་རྟའི་
སྲོལ་ཆེན་དཔལ་དུས་ཀྱི་འཁོར་ལོའི་དབང་བསྐུར་ཟབ་མོ་སྔོན་འགྲོ་སློབ་མ་རྗེས་
འཛིན་སྟ་ གོན་ གྱི་ རིམ་ པ་ དཀྱིལ་ འཁོར་ དུ་ འཇུག་ པའི་ སྐོར་རྣམས་ དང་།
བསྐྱེད་རིམ་སྒོམ་པའི་སྣོད་རུང་དུ་བྱེད་པ་བྱིས་པ་འཇུག་པའི་དབང་བདུན།
143



རྗེ་ངག་དབང་ཡོན་ཏན་བཟང་བོའི་རྣམ་ཐར། །
རྫོགས་རིམ་གྱི་སྣོད་རུང་དུ་བྱེད་པ་གོང་མ་གོང་ཆེན་རྡོ་རྗེ་སློབ་དཔོན་བདག་པོ་
ཆེན་པོའི་དབང་དང་བཅས་པ་གོང་མའི་ཕྱག་བཞེས་ཇི་ལྟ་བ་བཞིན་སྨིན་རྒྱས་
སུ་སྩལ།
དེ་སྐབས་དཔལ་ལྡན་བྱ་ཡུལ་དགོན་གྱི་རྡོ་རྗེ་སློབ་དཔོན་ཆེན་པོ་ངག་
བློས་བྱ་བས། རྗེ་ཡོན་ཏན་བཟང་བོ་ཉིད་རིགས་ལྡན་ཁྲི་ཐོག་པའི་དྲུང་དུ་རྫུ་
འཕྲུལ་གྱིས་ཕེབས་ཏེ། དུས་ཀྱི་འཁོར་ལོའི་དབང་རྫོགས་པར་ཞུས་ནས་ད་
ལྟར་དད་ལྡན་སྤྱི་ལ་ཁྲོམ་དབང་གི་ཚུལ་གྱིས་སྨིན་རྒྱས་སུ་སྩོལ་བཞིན་ཡོད་པས།
དེ་དང་འབྲེལ་ཚད་བྱང་ཤམ་བྷ་ལ་རུ་འགྲོ་ཞེས་སྦེད་གསང་མེད་པར་ཀུན་ལ་
གསུང་བཞིན་ཡོད་པར་ཐོས་སྐད། དེའི་དགོངས་གཞི་ཟབ་ཅིང་དེ་ལས་འཕྲོས་
ཏེ་གསང་བའི་རྣམ་ཐར་མང་བོ་བསྙད་དུ་ཡོད་སྙམ། ཚེས་ཉི་ཤུ་ནས་རྟ་མགྲིན་
དང་། ཕུར་བའི་སྒྲུབ་ཆེན་མཇུག་ཏུ་ཟོར་འཆམ་དང་བཅས་སྤྲོས་ཤོམ་ཆེ་ཞིང་
ཕྱག་ལེན་རྒྱས་པའི་ལུགས་སུ་བྱས་སྣང་ངོ་། །
སྨྲས་པ།
ཤར་ཕྱོགས་ནོར་འཛིན་ཡངས་པའི་དོ་ར་རུ། །
ལེགས་བྱས་གོ་ལའི་བགྲོད་པས་ཉེར་དྲངས་པ། །
ཟླ་མེད་སྟོན་པ་སྨྲ་བའི་ཟླ་བ་ཆེས། །
ཀུན་བཟང་སྤྱོད་པའི་སྣང་བ་སྤྲོས་འདི་མཚར། །
མགོན་ཁྱོད་ཙི་ནའི་ཞིང་དུ་ཆིབས་བསྒྱུར་བས། །
ཀུན་གཟིགས་པཎ་ཆེན་བླ་མའི་དགྱེས་ཞལ་དེ། །
མངོན་སུམ་མཇལ་ཞིང་གསུང་འཕྲོས་དམར་བ་དང་། །
144



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ།
རེ་འབྲས་འགྲུབ་པའི་སྤྲོ་དགའི་མཐའ་མི་དཔོག །
ཀུན་གཟིགས་ཆོས་ཀྱི་རྒྱལ་མཚན་ཞེས་བྱས་ཀྱང་། །
རང་གི་སྲས་ཀྱི་བཞེད་དགོངས་མཐར་ཐུག་པ། །
ཕྱག་གི་པད་མར་རི་མོ་གསལ་བ་བཞིན། །
སྒྲིབ་མེད་གཟིགས་པའི་ངོ་མཚར་བློ་ལས་འགོངས། །
ངེས་དོན་བསྟན་པའི་པད་མོ་བཞད་པ་ལ། །
ངེས་དོན་གཙུག་ལག་ཉིན་བྱེད་ཤར་དགོས་པས། །
ངེས་དོན་མཁས་པའི་ཐུགས་རྗེ་སྤྲིན་དཀར་ལས། །
ངེས་དོན་དབུ་མའི་གཞུང་བཟང་རྩོམ་ཞེས་སྐུལ། །
ལུང་རྟོགས་ཡོན་ཏན་བཟང་བོའི་རྩེར་སོན་པའི། །
ལྷག་བསམ་ཁ་བའི་རྡུལ་མང་བརྩེགས་པ་ལས། །
དོལ་པོའི་རང་ལུགས་གདོང་ལྔའི་ང་རོ་ཡིས། །
མི་ཟད་དགེ་ལེགས་སྤེལ་བའི་ཚུལ་དེ་བསྔགས། །
ལྟ་ངན་སྨག་རུམ་མུན་པས་ཁྱབ་པ་དེར། །
ཇོ་ནང་བསྟན་པའི་སྒྲོན་མེ་འདེགས་འདོད་པའི། །
སོར་ཕྲེང་མྱང་འདས་མདོ་ལས་བྱུང་བ་བཞིན། །
སྙིང་བོ་རྟག་བརྟན་གདོང་ལྔའི་ང་རོ་བཞད། ། །
145



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཁྱོད་ནི་རྒྱལ་སྲས་སེམས་དཔའ་འབུམ་སྡེའི་དབུས། །
ཐུགས་བསྐྱེད་ཇི་བཞིན་དུས་སུ་སྨིན་པ་ཡི། །
ཞིང་འདིར་ངེས་དོན་བསྟན་པའི་སྲོལ་ཕྱེ་བའི། །་
ངེས་དོན་བསྟན་པའི་བདག་པོའི་ཁྲི་ལ་བཞེངས། །
ངེས་དོན་བསྟན་བཅོས་ཕྲག་པར་ཐོགས་ནས་སུ། །
སྙིང་བོ་རྟག་བརྟན་ཐེར་ཟུག་གཡུང་དྲུང་ཞེས། །
སྟོན་པའི་སེམས་དཔའ་འབྱུང་ཞེས་ངེས་དོན་མདོར། །
བསྔགས་པའི་སྐྱེས་བུ་ཁྱོད་ཉིད་ཁོ་ནར་ངེས། །
ཁྱོད་ཀྱི་བཀའ་ཡི་རྗེས་འགྲོ་རང་སྲས་དག །
ཀུན་ཀྱང་དྲི་མེད་ཆོས་ཀྱི་ལམ་བཟང་ནས། །
སྤོང་ཀློག་ལས་ཀྱི་འཁོར་ལོར་བརྩོན་པའི་མཐའ། །
ཆུ་གཏེར་རླབས་ཕྲེང་འཕྱོ་བའི་རྗེས་སུ་སྙེག །
ཉིན་བྱེད་པད་མོར་སྲེད་པར་མིན་མོད་ཀྱང་། །
མཐུན་པའི་རླུང་ཤུགས་དལ་འགྲོས་བསྐུལ་བ་ན། །
མི་སྡོད་གླིང་བཞི་མྱུལ་བའི་ངང་ཚུལ་བཞིན། །
མགོན་ཁྱོད་བསྟན་དོན་བྱ་བས་ཀུན་ནས་བྲེལ། །
ངེས་པའི་དོན་དུ་སྐྱོན་གྱིས་མ་རེག་ཀྱང་། །
སྐུ་སྐུང་ར་བ་དམ་པོར་ཆུད་པ་ན། །
146



ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་སྒྲེང་བ། །
ཁྲི་མཆོད་རིམ་གྲོའི་རྣམ་གྲངས་བརྩེགས་པ་ཡིས། །
ཡངས་པའི་ནོར་འཛིན་ཁྱོན་ཀྱང་དོགས་སམ་སྙམ། །
མང་ཐོས་སྒྲུབ་ལ་གཞོལ་བའི་ལེགས་བྱས་ཀྱིས། །
ཕན་བདེའི་ལང་ཚོ་འཛུམ་པའི་གྲྭ་གཅིག་ན། །
དབང་ལུང་བདུད་རྩི་ཟད་མེད་ལུད་པ་ཡིས། །
མྱོས་པའི་སྡོམ་བརྩོན་མཐའ་དེ་སུ་ཡིས་དཔོག །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
ཤར་ཕྱོགས་ནོར་འཛིན་ཡངས་པོར་བསྐྱོད་ནས་ཇོ་ནང་བསྟན་པའི་བ་དན་
དགུང་དུ་ སྒྲེང་ བའི་ ཚུལ་ གཙོ་ བོར་ བརྗོད་ པའི་ སྐབས་ ཀྱི་ སརྦ་ སྟེ་ བརྒྱད་
པའོ། ། ། །
147



དགུ་བ། པེ་ཅིན་ནང་བསྟན་སློབ་གླིང་གི་སློབ་དཔོན་
དུ་བྱོན་པ་དང་། ཧལ་ཧ་རྗེ་བཙུན་དམ་པའི་ཞལ་བཟང་ཉེ་
བར་མཇལ་ཞིང་ཇོ་ནང་བཀའ་འབུམ་ཆེན་
མོ་བཞེངས་པའི་མཛད་པའི་ཚུལ།
དྲི་མེད་ཆུ་སྐྱེས་འདར་བའི་གེ་སར་རྩེར། །
མར་གད་ལུས་ཅན་འཕགས་མའི་དགྱེས་འཛུམ་གྱིས། །
འཇིགས་པ་བཅུ་དྲུག་གནས་ལས་དབུགས་དབྱུང་བ། །
བཅོམ་ལྡན་སྒྲོལ་མ་ཡུམ་ཁྱོད་གཏན་གྱི་སྐྱབས། །
ཀྲུང་གོ་བོད་བརྒྱུད་མཐོ་རིམ་ནང་ བསྟན་སློབ་ གླིང་གི་ཞིབ་ འཇུག་
ཚོགས་ཆུང་ནས་རྗེ་བླ་མ་རིན་པོ་ཆེ་གདན་ཞུས་ཀྱི་ཡི་གེ་འབྱོར་བས། བཞི་བའི་
ཚེས་བཞི་ལ་དབང་ཕྱོགས་ཙི་ནའི་ཡུལ་ལ་ཞབས་ཀྱི་པད་མོ་བསྐྱོད་པ་ལ་ཉེ་བར་
ཞུགས་ཚེ། འཛམ་ཐང་སྒར་ཁག་སོ་སོས་ཕེབས་རྫོང་གཏོས་ཆེ་བ་ཕུལ་ཞིང་།
གྲྭ་མང་ནས་ཆིབས་སྐྱེལ་ཞུས། དེ་ནས་བླ་མ་དཔོན་གཡོག་རྣམས་ཁྲེང་ཏུའུར་
འབྱོར་རྗེས་མཁའ་དམག་སྨན་ཁང་དུ་ཉིན་འགའ་བཞུགས། དེར་སྨན་དཔྱད་
གང་དགོས་དང་བསྙེན་བཀུར་ཕུ་དུད་ཞུས་པ་མ་ཟད་མི་ཕྱེད་པའི་དད་པའི་
རོལ་མཚོ་ལས་འོང་བའི་དངོས་འབྱོར་གྱི་འབུལ་བ་འདེགས་མཁན་ཆེས་མང་བ་
དབྱར་གྱི་སྤྲིན་བཞིན་དུ་འདུས། དེར་རྗེ་ཉིད་ཀྱི་རྨི་ཉམས་སུ། སྐུ་ཉམས་
148



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
བགྲེས་ཤིང་རྒན་པོའི་རྣམ་པའི་གྲྭ་བ་ཞིག་གིས་གཏོར་ཟོར་ཞིག་ཁང་རིང་མའི་
སྟེང་དུ་བརྡབ་པའི་སྣང་བ་ཤར་གསུངས། ཕྱི་ཉིན་རིམ་གྲོ་གནད་སྨིན་དང་
གནོད་པ་ཕྱིར་བཟློག་གི་ཐབས་ལ་འབད། དེ་དང་མཉམ་དུ་གཟིམས་ཁང་གི་
ཟུར་གྱི་ཁང་བ་ཐོག་བརྩེགས་གསུམ་པ་ཅན་ཞིག་གློ་བུར་དུ་ཞིག་ཀྱང་སུ་ལའང་
སྐྱོན་མ་བྱུང་བ་ཐོས་པས་དེའི་རྟགས་སུ་སྣང་། ཁང་བ་དེའི་ནང་དུ་མི་ཡོད་
ཀྱང་སྐྱོན་གྱིས་མ་རེག་པར་འདུག་གོ །
ལམ་བར་ནས་རི་བོ་རྩེ་ལྔ་ལ་གནས་སྐོར་དུ་ཕེབས་ཤིང་། གནས་དེ་ལ་
ཞིབ་མཇལ་དང་ངེས་དོན་བསྟན་པ་རྒྱས་པའི་ཐུགས་སྨོན་གནང་། དེ་ནས་མི་
རིང་བར་ནང་བསྟན་ཞིབ་འཇུག་ལས་ཁུངས་དུ་ཕེབས་པས་བཀུར་སྟི་རིམ་གྲོ་བླ་
ན་མེད་པས་མཉེས་པར་བྱས་ཤིང་ཞིབ་འཇུག་གཞོན་པའི་གོ་གནས་ཕུལ། དེ་
ནས་ཀྲུང་གོ་བོད་བརྒྱུད་མཐོ་རིམ་ནང་བསྟན་སློབ་གླིང་གི་སློབ་གཞི་རྩོམ་སྒྲིག་
ཚོགས་ཆུང་གིས་གདན་ཞུས་ལྟར་དེར་ཕེབས་ནས་ཁོ་བོས་བྱས་པའི་གཞན་སྟོང་
གདོང་ལྔའི་ང་རོ་ཞེས་པའི་བསྟན་བཅོས་དེ་གྲ་དག་སྒྲོས་གཙང་ཡིད་ཚིམ་པ་
ཞིག་མ་ཡོང་པས། ཡང་བསྐྱར་སྤུས་ལེགས་ཚད་གཞི་ཡོད་པ་ཞིག་པར་བསྐྲུན་
བྱེད་དགོས་པའི་རེ་འདུན་ཞུས་པ་ལྟར། ཕྱིས་ནས་དེ་ལུགས་ལྟར་པར་ཐེངས་
གཉིས་པ་བསྐྲུན་ཏེ་ནོར་འཛིན་ཡངས་ པའི་ཁྱོན་ཀུན་ ཏུ་འགྲེམ་ སྤེལ་བྱས།
མཐོ་རིམ་སློབ་གླིང་གི་ཆེ་བགྲེས་རྣམས་ཀྱིས་ཇོ་ནང་ཆོས་འབྱུང་ཞལ་གསལ་ལ་
རྒྱས་བསྡུས་འཚམས་ཤིང་ཁོངས་དག་པ་ཞིག་བརྩམ་དགོས་པའི་སྐུལ་མ་ནན་
ཏན་དུ་བྱུང་བ་བཞིན། ཡར་ལམ་གྲོང་ཁྱེར་སྤོས་ངད་ལྡན་དུ་རྗེ་ཇོ་ནང་བ་ཆེན་
པོའི་ཆོས་འབྱུང་གསལ་བྱེད་ནོར་བུའི་མེ་ལོང་ཞེས་པ་བརྩམས་ཏེ་ཕུལ།
དེ་ནས་ཟླ་དྲུག་པའི་ཚེས་བདུན་ལ་རྗེ་བླ་མ་དཔོན་གཡོག་བཅས་ཐུགས་
149



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགྱེས་འཛུམ་གྱི་ངང་ནས་རྩ་བའི་གདན་སར་ཕྱག་ཕེབས། ཚེས་བཅོ་བརྒྱད་
ལ་དཔལ་བཀྲ་ཤིས་ཆོས་ཐང་དུ་ཞབས་སོར་ཉེ་བར་བཀོད་དེ། བཤེས་གཉེན་
འཇམ་པའི་དབྱངས་ངག་དབང་བློ་བཟང་འཕྲིན་ལས་ཀྱི་དཔེ་ཁྲིད་ཀྱི་ཆོས་གྲལ་
དུ་ཆོས་ཐུན་གཅིག་ལ་ བཞུགས་ནས་བཤེས་གཉེན་འཇམ་པའི་དབྱངས་ཀྱི་
གསུང་ལ་ཐུགས་ཤིན་ཏུ་འཐད་པར་བྱུང་བས། ཁྱེད་ཉིད་དཔལ་འཛམ་ཐང་
གཙང་བའི་གཟིམས་ཁང་དུ་ཕེབས་ཏེ་འདི་ལྟ་བུའི་ཚུལ་གྱིས་རི་ཆོས་ངེས་དོན་
རྒྱ་མཚོ་ཅིས་ཀྱང་ཁྲིད་དགོས་པའི་བཀས་བསྐུལ། དེ་ལུགས་བཞིན་གནམ་གང་
ལ་བཤེས་གཉེན་འཇམ་པའི་དབྱངས་སྟོན་འཁོར་བཅས་གཙང་བའི་གཟིམས་
ཁང་དུ་ཕེབས། དེར་རིགས་ལྡན་སྤྲུལ་བའི་སྐུ་སྐྱབས་རྗེ་བླ་མ་རིན་པོ་ཆེའི་
གཙོས་བླ་གྲྭ་སུམ་བརྒྱ་ལྷག་ལ་རི་ཆོས་ངེས་དོན་རྒྱ་མཚོའི་གཞིའི་སྐོར་གྱི་བཤད་
པ་མང་དུ་གནང་བ་རྣམས་ཐུགས་དགྱེས་པའི་ངང་ནས་གསན་བཞེས་བླ་ན་མེད་
པར་མཛད།
ཟླ་བདུན་པའི་ཚེས་བདུན་ལ་ཀྲུང་གོ་བོད་བརྒྱུད་མཐོ་རིམ་ནང་བསྟན་
སློབ་གླིང་གི་སྤྲུལ་སྐུའི་སློབ་གྲྭའི་དགེ་རྒན་དུ་གདན་ཞུས་ཀྱི་ཡི་གེ་འབྱོར། ཚེས་
བཅུ་དྲུག་ལ་རྗེ་བླ་མ་མཆོག་དང་། སྦྱིན་པ་དཔལ། བསྟན་འཛིན་རྡོ་རྗེ། ཀ་
ཟ་སོགས་ཁོང་དཔོན་གཡོག་རྣམས་ལམ་ལ་ཞུགས་ཏེ། ཚེས་བཅུ་དགུ་ལ་
གནམ་བསྐོས་སའི་ཚངས་པ་ཆེན་པོ་གོང་མ་རིམ་བྱོན་གྱི་རྒྱལ་ས་པེ་ཅིན་དུ་ཕྱག་
ཕེབས། ནང་བསྟན་སློབ་གླིང་གི་གཙོ་འཛིན་པ་སྤྱི་དང་། ཁྱད་པར་ཀུན་
མཁྱེན་འཇམ་དབྱངས་བཞད་པའི་ཐུགས་སྲས་བསེ་ཚང་བློ་བཟང་དཔལ་ལྡན་
སོགས་ཀྱིས་བཀུར་བཟོས་ཆེན་པོ་དང་བཅས་ཟས་གོས་གནས་མལ་ཕུན་སུམ་
ཚོགས་པའི་གྲ་སྒྲིག་ཞབས་ཕྱི་བློར་མི་ཤོང་ལྟ་བུ་ཞུས། དེ་ནས་ནང་བསྟན་སློབ་
150



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
གླིང་གི་འཇིགས་མེད་རྡོ་རྗེའི་ཁྲི་ལ་སྐྱབས་རྗེ་བླ་མ་རིན་པོ་ཆེའི་ཞབས་ཀྱི་པད་མོ་
རྣམ་པར་བཀོད་དེ། ཞིང་ཆེན་སོ་སོ་ནས་ཕེབས་པའི་སྤྲུལ་སྐུའི་སློབ་གྲྭ་བ་
རྣམས་ལ་པོ་ཏོ་བའི་བེའུ་བུམ་སྔོན་པོ་ཞེས་དགེ་བཤེས་ཡ་གད་པས་བསྒྲིགས་
པའི་རྩ་བ་དང་། དེའི་འགྲེལ་བ་དགེ་བཤེས་ལྷ་འབྲི་སྒང་བའི་མཛད་པ་རྩ་
འགྲེལ་ཤན་སྦྱར་བྱས་ཏེ་གསུང་རབ་སྤྱིའི་ཁོག་ཕུབ་ཅིང་ལམ་གྱི་ལུས་ཡོངས་སུ་
རྫོགས་པའི་བཤད་པས་གཞུང་བསྲངས། བླ་མ་གོང་མའི་ཞལ་ཤེས་མན་ངག་
དུ་མས་ཟུར་བརྒྱན། ཚིག་གི་དོན་གྱི་ཆ་ལ་ལོག་པར་རྟོག་པའི་དྲི་མ་མཐའ་དག་
ལུང་དང་རིགས་པའི་དགག་བཞག་གིས་བྱི་དོར་བྱས་ཏེ་རྩལ་བཤད་མཛད་པས།
སློབ་ཚོགས་རྣམས་ཀྱི་རྒྱུད་ལ་བླ་མ་དང་ཆོས་ལ་དམིགས་པའི་དད་པ། རང་
ཉིད་འདི་ལྟ་བུ་དང་མཇལ་བ་སྐལ་བ་བཟང་སྙམ་པའི་དགའ་བ། དེ་ལ་ཐོས་
བསམ་སྒོམ་གསུམ་གྱིས་འཇུག་པར་འདོད་པའི་སྤྲོ་བ། གསུང་རབ་དུ་མའི་
དགོངས་དོན་རྟོགས་པའི་ཤེས་རབ་རྣམས་ཕན་ཚུན་འགྲན་པ་བཞིན་དུ་འཕེལ།
དེ་ལྟ་བུའི་ཚུལ་གྱི་ཟླ་བཞི་ལྷག་ལ་དཔེ་ཁྲིད་གནད་སྨིན་གནང་བ་མ་ཟད་
མཇུག་ཏུ། སྤྱོད་འཇུག་དང་རྒྱལ་སྲས་ལག་ལེན་སོགས་ཀྱིས་འདོད་སྦྱར་བྱས།
དེའི་སེང་བར་རྣམས་སུ། རྒྱལ་ཡོངས་སྲིད་གྲོས་ཀྱི་ཀྲུའུ་ཞི་གཞོན་པ་དགེ་
བསྙེན་ཀྲའོ་ཕུ་ཁྲུའུ་སོགས་ལ་མཇལ་འཕྲད་གནང་ཞིང་། ཇོ་ནང་བའི་དགོན་
མ་ལག་འགའ་རེའི་ཆོས་སྒོ་ད་དུང་ཕྱེ་མེད་པའི་རྒྱུ་མཚན་སྙན་ཞུ་ཕུལ་བས། དེ་
ལུགས་བཞིན་མ་འགྱངས་པར་ཆོས་སྒོ་ཕྱེ་བའི་དབུ་བརྩམས། དེང་སང་ལ་
ལས་མིང་དང་གོ་ས་འབད་པས་བཙལ་ཞིང་ཆོས་བརྒྱད་དཀར་ནག་ཁྲ་གསུམ་གྱི་
དབང་གིས་མཐོ་རིམ་ནང་བསྟན་སློབ་གླིང་གི་དགེ་རྒན་མ་ཟད། དེའི་སློབ་
གྲྭར་ཞུགས་པའི་སློབ་མ་ཞིག་ཏུ་གྱུར་ནའང་ཅི་མ་རུང་སྙམ་ཏེ་ཐོབ་བྱ་མཐར་
151



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཐུག་ཏུ་བརྩི་བར་འདུག་མཁན་མང་ནའང་། རྗེ་བླ་མ་རིན་པོ་ཆེ་ནི་དེ་དང་
གཏན་ནས་མི་འདྲ་བར་རང་དོན་གྱི་འཁྲི་བ་ཡོངས་སུ་སྤངས་ཏེ་མཛད་པ་
མཐའ་དག་འགྲོ་བའི་དོན་དུ་འགྱུར་བ་ཞིག་ཡིན་ལ། དེ་ཡང་བསྟན་པའི་སྲོལ་
སྔར་མེད་གསར་དུ་བཙུགས་ཤིང་ཉམས་པ་གསོ་བ་སོགས་ཆོས་སྲིད་གཉིས་ཀའི་
ཆ་ནས་གཞན་ལ་འགྲམ་ཆུ་ལྡང་མི་དགོས་པ་ཞིག་གནང་།
དེ་ལྟར་མཁས་བཙུན་བཟང་གསུམ་གྱི་སྙན་པར་གྲགས་པས་ནོར་འཛིན་
གྱི་ཁྱོན་འདི་ཡོངས་སུ་ཁྱབ་པ་ལ་བརྟེན་ནས། ཇི་སྐད་དུ། རྒྱ་ཆེན་མང་དུ་
ཐོས་པས་ སྒྲོ་འདོགས་བཅད། ། སྐྱོན་བྲལ་ སྡོམ་ པ་ གསུམ་ གྱིས་ རང་ རྒྱུད་
བཏུལ། ། ལུང་རྟོགས་འཁོར་ལོ་གཉིས་ཀྱིས་བསྟན་པ་སྤེལ། ། མཉམ་མེད་
ཁྱོད་ནི་བསྟན་འཛིན་གཙུག་གི་རྒྱན། ། ཞེས་གང་གསུངས་པ་ལྟར་རོ། །
ཕེབས་ཁར་བླ་སློབ་རྣམས་ཕན་ཚུན་འབྲལ་མི་ཕོད་པ་ལྟ་བུའི་ངང་ནས་འཛི་
ཡུལ་ཆོས་ཀྱི་ལྗོངས་སུ་ཕྱག་བཏེགས་ཏེ། ཟླ་བཅུ་གཉིས་པའི་ཚེས་གཅིག་ལ་རྩ་
བའི་གདན་སར་ཕེབས། ཆོས་ཚན་བཅུ་གསུམ་པ་ཐུན་དཔོན་བསོད་གྲགས།
སྤྲུལ་ཕུན་དགའ། སྤྲུལ་བློ་གྲོས་ཉི་མ། སྤྲུལ་བསྟན་གྲགས་རྒྱ་མཚོ། ཟབ་
གསལ་སོགས་གྲྭ་བཅུ་དྲུག་ཙམ་དུས་གསུམ་སངས་རྒྱས་ཐམས་ཅད་ཀྱི་བགྲོད་པ་
གཅིག་པའི་ལམ་མཆོག་སྦྱོར་བ་ཡན་ལག་དྲུག་ལ་ གོང་མའི་ཕྱག་སྲོལ་ལྟར་
བཞུགས་པའི་གཞི་ཚུགས། ཚེས་བདུན་ནས་སྨྱུང་གནས་ཆོས་ཚོགས་ཆེན་མོ་
ཞག་སོ་ལྔ་ཙམ་གྱི་རིང་དུ་འཚོགས་ཤིང་སྡིག་སྤོང་དགེ་སྒྲུབ་ཀྱི་བྱ་བ་རླབས་ཆེ་
བར་མཛད། དེའི་བར་གསེང་ཐམས་ཅད་དུ་དགོན་པའི་ནང་དུ་ཕན་ཚུན་
ནས་བསྙེན་བཀུར་ཞུ་མི་མང་དུ་བྱུང་བ་སོ་སོའི་རེ་བ་བསྐང་། གྲོང་སྡེ་གཉིས་
འཁྲུག་ནས་ཕན་ཚུན་མི་མཐུན་པའི་གྱོད་ཚབས་ཆེ་བའི་སྐབས་ཡིན་པར་བརྩེ་
152



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
གཟིགས་ཀྱིས་སོ་སོའི་སར་ཕེབས་ཏེ་ཐབས་ལ་མཁས་པའི་གསུང་གི་ཆར་རྒྱུན་
གྱིས་ཞེ་སྡང་གི་མེ་དཔུང་བཅིལ་ནས་འདུམ་པར་མཛད་དེ་ཚེ་འདིར་སྲོག་དང་
ཕྱི་མ་ངན་འགྲོའི་གཡང་ས་ལས་བསྲུང་བས་མི་འཇིགས་པ་སྐྱབས་ཀྱི་སྦྱིན་པ་བླ་
ན་མེད་པ་བསྩལ།
དགུང་གྲངས་རེ་ལྔ་བ་ཆུ་སྤྲེལ་གནམ་ལོ་གསར་ཚེས་ཀྱི་དགའ་སྟོན་གྱི་
དཔལ་ལ་ལོངས་སུ་སྤྱོད། གཟིམས་ཁང་ནང་གི་མགོན་ཁང་ཕྱི་མའི་སྐྱ་བཟོ་
རྫོགས་ཤིང་ཐུབ་དབང་སོགས་ལ་མགོན་ཁང་གི་ལས་ཁུར་ཕོག་པར་བཀའ་སྤྱི་
བོས་བླངས་ཏེ་གཟིམས་ཁང་གཞུང་གིས་གནང་བའི་ཐེབས་ཀྱི་སྟེང་དུ། རྗེ་བླ་
མ་མཆོག་གི་ཕྱག་རྫས་བསྣན་ནས་མགོན་ཁང་ཕྱི་ནང་ཐམས་ཅད་ཤིན་ཏུ་ངོས་
གཙང་ཞིང་ཆོས་སྐྱོང་ཡོངས་རྫོགས་ཀྱི་འདྲ་འབག་ཚོན་རྩི་ལྡེབ་རིས་དང་བཅས་
རིམ་གྱིས་རྫོགས་པར་གྲུབ། འདི་སྐབས་ཆོས་སྒར་གོང་དུ་རྗེ་བླ་མ་སྐལ་ལྡན།
གཙང་སྤྲུལ་བློ་གྲོས་རྣམ་རྒྱལ། བླ་མ་རིན་ཆེན་བརྩོན་འགྲུས་སོགས་གྲྭ་བརྒྱ་
ཕྲག་ལྷག་ལ་འཁོར་ལོ་ཐ་མའི་དགོངས་འགྲེལ་གྱི་བསྟན་བཅོས་ཆེན་པོ་ལེགས་
བཤད་ངེས་དོན་རྒྱ་མཚོ་རྒྱས་ཁྲིད་གནང་། འཛི་སྲིབ་རྡོ་རྗེ་སློབ་དཔོན་ཀུན་
དགའ་བཟང་ལ་བསྙེན་རྫོགས་ཀྱི་སྡོམ་པ་ཕོག་སྟེ་དགེ་སློང་རྡོ་རྗེ་འཛིན་པའི་ཁྲི་
ལ་མངའ་དབང་སྒྱུར་བའི་དགེ་མཚན་ཀུན་ནས་འཕྱུར་བར་མངོན།
ཟླ་ལྔ་བར་མཐུ་ལྡན་ཡེ་ཤེས་ཀྱི་སྤྱན་དང་ལྡན་པའི་མཁའ་འགྲོ་ཆོས་སྐྱོང་
རྣམས་ཀྱི་འཕྲིན་ལས་གཅིག་ཏུ་འདུས་པའི་མགོན་ཁང་རྟེན་དང་བརྟེན་པར་
བཅས་པ་ལ། གཙང་ཆེན་དགོན་གྱི་ལྷ་སྡེ་ཡོངས་ཀྱིས་ཀུན་བཟང་མཆོད་སྤྲིན་
བསྟར། དེ་ཕྱིན་ནས་ལོ་རེ་བཞིན་མགོན་ཁང་བསྟོད་པའི་སྲོལ་དར་བར་སྣང་།
ཟླ་དྲུག་པའི་ཚེས་བཅོ་ལྔ་ལ་གསོ་སྦྱོང་གི་མགོན་དུ་ཕེབས་ཤིང་གྲྭ་ང་བརྒྱད་ལ་
153



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགེ་ཚུལ་དང་བསྙེན་རྫོགས་ཀྱི་སྡོམ་པ་ཕོག བཅུ་དྲུག་ལ་དབྱར་ཞལ་བཞེས་
གནང་ཞིང་ནམ་རྒྱུན་ཕྱི་དྲོ་རྣམས་སུ་བྱང་ཆུབ་སེམས་དཔའི་སྤྱོད་པ་ལ་འཇུག་
པ་དང་། རྒྱལ་སྲས་ལག་ལེན་ཞིབ་ཁྲིད་གནང་། དེར་མ་ཟད་ཐུགས་སྲས་
འཇམ་དབྱངས་བློ་གྲོས། གཙང་བ་སྐུ་ངག་དཔོན་གཡོག་བཅུ་བདུན་སོགས་བླ་
སྤྲུལ་ཆེ་དགུ་རྣམས་ཀྱི་གཙོས་གྲྭ་ཉིས་བརྒྱ་ལྷག་ལ་སྐྱབས་མགོན་མ་ཏི་རིན་པོ་
ཆེའི་གསུང་འབུམ་གྱི་བཀླག་ལུང་བསྩལ། མཇུག་ཏུ་དུས་འཁོར་མཆོག་དབང་།
སྒྲོལ་མའི་དབང་། རྣམ་རྒྱལ་མའི་དབང་སོགས་ཕྱག་ལེན་ཞིབ་ཅིང་གྲ་དག་
སྒྲོས་གཙང་གི་སྒོ་ནས་སྨིན་རྒྱས་སུ་བསྩལ་བས་ངན་སོང་གི་སྒོ་འཕར་དམ་དུ་
བཅད། བདུན་པའི་ཉེར་དགུ་ལ་དགག་དབྱེ་སོགས་སྔར་འཁྱུད་ལྟར་དང་།
བརྒྱད་པའི་ཚེས་བདུན་ལ་གྲྭ་བརྒྱ་ཕྲག་ལྷག་དང་མཉམ་དུ་ཁྲོ་སྐྱབས་
ཐུགས་རྗེ་ཆེན་པོ་ལ་འགྲོ་བའི་སྟ་གོན་མཛད། དེ་ནས་ངེས་དོན་སྙིང་བོའི་
བསྟན་པ་མཐའ་དབུས་ཀུན་ཏུ་སྤེལ་བའི་ཐུགས་སྨོན་མཚམས་སྦྱོར་ནན་ཏན་དུ་
མཛད་བཞིན་ལམ་དུ་ཞུགས། བཅུ་གཅིག་ལ་རྡོ་སྨད་གསེར་མཁར་དགོན་དུ་
ཕྱག་ཕེབས། དེར་གསེར་མཁར་བླ་མ་འཇིགས་གསལ་གྱི་ཞལ་བཟང་ཉེ་བར་
མཇལ་ཏེ་བཀུར་བཟོས་ཆེ་བའི་སྒོ་ནས་གསོལ་སྟོན་ཟབ་ཅིང་གསུང་འཕྲོས་
བསྐྱང་བ་མ་ཟད་ཕན་ཚུན་ཐུགས་དགྱེས་པའི་ངང་ནས་ཆོས་འབྲེལ་བསྩལ་རེས་
མཛད། དེ་ནས་ཉིན་གསུམ་གྱི་རིང་དུ་དཔལ་དུས་ཀྱི་འཁོར་ལོའི་སྒོ་ནས་
ཚོགས་མཆོད་རྒྱས་པ་ཕྱག་ལེན་ཞིབ་རྒྱས་ཀྱི་ངང་ནས་མཛད། ཚེས་བཅོ་
བརྒྱད་ལ་ལྷ་གཅིག་ཕྱག་ན་པདྨོ་ཇོ་བོ་ཐུགས་རྗེ་ཆེན་པོའི་མདུན་དུ་མཆོད་པ་
གཟབ་རྒྱས་དང་དར་ཚོན་སྣ་ལྔའི་སྙན་ཤལ་ཕུལ་ཏེ། ཀུན་མཁྱེན་ཇོ་ནང་བ་
ཆེན་པོའི་རང་ལུགས་ངེས་དོན་དབུ་མའི་ལྟ་གྲུབ་འདི་ཉིད་ཕྱོགས་མཐར་རྒྱས་
154



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
པའི་ཐུགས་སྨོན་གནང་། གཞན་ལྷ་ཁང་སོ་སོར་ཡང་རྟེན་མཇལ་ཞིབ་ཏུ་
མཛད། དེ་ནས་ཇོ་བོ་ཐུགས་རྗེ་ཆེན་པོའི་སྤྱན་སྔར་ཀུན་མཁྱེན་མཆོད་ཆོག་གི་
སྒོ་ནས་ཕྱག་ལེན་ཤིན་ཏུ་རྒྱས་པའི་ངོས་ནས་ཚོགས་མཆོད་བྱེ་བའི་གྲངས་སུ་
འགྲོ་ངེས་བྱས་ཏེ་ཚོགས་སྒོ་དུ་མ་ནས་བསགས་པའི་ཐབས་ལ་འབད། ཉེར་
བརྒྱད་ནས་ཉིན་གསུམ་ལ་དེར་གནས་ཀྱི་དད་ལྡན་སུམ་བརྒྱ་ལྷག་ལ་སྨྱུང་གནས་
ཀྱི་སྡོམ་ལུང་ཕོག་ཅིང་སྨྱུང་གནས་ཆོས་ཚོགས་བཙུགས། །
དེར་སྐབས་འདི་ཕྱི་ཀུན་ལ་ཕན་པའི་ཞལ་ཏ་མང་དུ་གསུངས་པ་དང་།
རྒྱལ་སྲས་ལག་ལེན་ཞིབ་ཁྲིད་གནང་བའི་གསུང་གི་འཕྲོས་སུ། འོ་དེ་ཡང་ཇི་
སྐད་དུ། ཡུན་རིང་འགྲོགས་པའི་མཛའ་བཤེས་སོ་སོར་འབྲལ། ། འབད་
པས་བསྒྲུབས་པའི་ནོར་རྫས་ཤུལ་དུ་ལུས། ། ལུས་ཀྱི་མགྲོན་ཁང་རྣམ་ཤེས་
མགྲོན་པོས་བོར། ། ཚེ་འདི་བློ་བཏང་རྒྱལ་སྲས་ལག་ལེན་ཡིན། ། ཞེས་
གསུངས་པ་ལྟར་སྐྱེས་ནས་མ་ཤིའི་བར་ལྟ་བུའི་ཡུན་རིང་འགྲོགས་པའི་ཕ་མ་
སོགས་གཉེན་དང་། མཛའ་བཤེས་ཀྱི་གྲོགས་སོགས་ཅི་ཙམ་ཡོད་ཀྱང་། འཆི་
བའི་ཚེ་དེ་དག་གིས་རང་འདོར་བའམ། རང་གིས་དེ་དག་དོར་ནས་སོ་སོར་
འབྲལ་བར་ངེས་ཤིང་སྡིག་སྡུག་སོགས་ལ་མ་འཛེམས་པར་ཚེགས་ཆེན་པོའི་སྒོ་
ནས་འབད་པས་བསྒྲུབ་པའི་ནོར་རྫས་ཐམས་ཅད་ཀྱང་འཆི་ཚེ་ཅུང་ཟད་ཀྱང་
འཁྱེར་དུ་མེད་ཅིང་རྗེས་སུ་མི་འབྲང་ལ། བློས་མི་ཐོང་བཞིན་དུ་ཐམས་ཅད་
ཤུལ་དུ་ལུས་ནས་མར་དཀྱིལ་ནས་སྤུ་བཏོན་པ་ལྟར་འགྲོ་བ་དང་། དེ་དག་ཏུ་
མ་ཟད་ལྷན་ཅིག་སྐྱེས་པའི་ཤ་རུས་ཚོགས་ཤིང་འབྲེལ་བའི་ལུས་ཀྱི་མགྲོན་ཁང་
ཉིད་རྣམ་ཤེས་ཀྱི་མགྲོན་པོས་བོར་ནས་རྒྱུས་མེད་ཀྱི་ཡུལ་དུ་གཅིག་པུ་གྲོགས་
མེད་དུ་འགྲོ་བའི་ཚུལ་རྣམས་ལ་བསམ་ཏེ། ད་ལྟ་ནས་མནོག་ཆུང་ལ་ཉེས་
155



རྗེ་ངག་དབང་ཡོན་ཏན་བཟང་བོའི་རྣམ་ཐར།
དམིགས་མང་བའི་ཚེ་འདིའི་བྱ་བ་དགྲ་འདུལ་གཉེན་སྐྱོང་། ཞིང་ལས་སོ་ནམ་
སོགས་ཐམས་ཅད་བློས་བཏང་ནས་ཕྱི་མ་ཕན་ཆད་དོན་གཉེར་གྱི་བློ་བསྐྱེད་ནས་
ཆོས་ལ་འཇུག་པ་ནི། རྒྱལ་སྲས་རྣམས་ཀྱི་ཚེ་འདི་བློས་གཏོང་ཚུལ་གྱི་ལག་ལེན་
ཡིན་ཞིང་། དེའི་ཚུལ་དངོས་སུ་བསླབ་པའམ་ཐ་ན་རྗེས་མཐུན་ཙམ་རེ་ཡིན་
ཡང་བསླབ་དགོས། འབྲོམ་གྱིས་ཀྱང་། ཚེ་མི་རྟག་བར་སྣང་མཚམས་ཀྱི་གློག་
དང་འདྲ། ཁོ་སྐྱེས་ཙམ་ཉིད་ནས་འཇིག་པའི་ཆོས་ཅན་ཡིན། ཞེས་དང་།
ཚེ་བློས་མ་ཐོང་ན་ཅི་བྱས་ཆོས་སུ་མ་སོང་སྟེ་འཇིག་རྟེན་ཆོས་བརྒྱད་ལས་མ་
འདས་ལ། ཚེ་འདི་བློས་ཐོངས་ན་ཆོས་བརྒྱད་དང་མ་འདྲེས་པར་ཐར་བའི་
ལམ་དུ་སོང་བ་ཡིན་ཞེས་སོགས་ཐུགས་ཐོག་ནས་དོན་གྱི་གནད་འདུས་པའི་འདི་
ཕྱི་ཀུན་ཏུ་ཕན་པའི་ཞལ་ཏ་མང་དུ་བསྩལ། །
གནམ་གང་གི་སྔ་དྲོའི་ཆ་ལ་སྐྱ་སེར་སྤྱི་ལ་བྱང་ཆུབ་སེམས་སྡོམ་ཕོག
ཕྱོགས་དེའི་ལྷ་ སྡེ་མི་སྡེ་ཐམས་ཅད་ཀྱི་བསྙེན་བཀུར་ཟབ་ཅིང་རང་རང་གི་
ཁམས་དབང་ཇི་ལྟ་བ་བཞིན་ཆོས་ཀྱི་བདུད་རྩི་ཅི་དགར་འགྱེད་པས། སྐྱེ་བོ་
མཐའ་ཡས་པའི་ཡིད་ཀྱི་རེ་བ་བསྐང་། གནས་འདིའི་ཉེ་འཁོར་གྱི་གྲོང་གོང་
འགབ་རྣམས་ཀྱི་ཞིང་ལ་སད་དང་སེར་བ་སོགས་ཀྱི་གནོད་པས་ལོ་འབྲུ་ལེགས་
པ་མ་བྱུང་བའི་ཚུལ་དེ་རྗེ་ཉིད་ལ་སྐྱབས་གསོལ་ཞུ་ནན་གྱི་སྙན་སྒྲོན་ཕུལ་བས།
ཁོང་རིན་པོ་ཆེས་ཡི་དམ་སྣ་ཚོགས་ཀྱི་བསྙེན་པ་ལྗགས་བཟླས་མཛད་བཞིན་སེར་
ཐོབྱིན་རླབས་ཀྱི་ངད་འཁྱིལ་བ་རེ་གནང་བས། དེ་ཕྱིན་ནས་ལོ་འབྲུ་ལེགས་
ཤིང་འབྲས་ལྡན་དགེ་བའི་རླབས་ཕྲེང་མཁའ་ལ་འཕྱོ་བར་སྣང་། དེ་ནི་ཆོས་རྗེ་
དོལ་པོ་བའི་རྣམ་ཐར་དུ། གཙང་བོའི་འགྲམ་གྱི་གོང་འོག་ཐམས་ཅད་དུ་ཞིང་
ལ་ཤུ་ཙ་ཀ་ཞུགས་ནས་བརླབ་ཏུ་ཡོད་པ་ལས། ཨ་ཙ་རའི་རྫས་སྔགས་དང་།
156



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
བླ་མ་མང་བོའི་མན་ངག་སྣ་ཚོགས་བྱས་ཀྱང་ཕན་དུ་མ་བཏུབ་པས། ཆོས་རྗེ་ལ་
ཞུས་པས་བཀའ་ཤོག་གནང་བ་བཀླགས་པ་ཙམ་གྱིས་གྲོལ་བ་གསུངས་པ་དང་
ཚུལ་མཚུངས་སོ། །
དགུ་པའི་ཚེས་གསུམ་ལ་རྗེ་བླ་མ་རིན་པོ་ཆེ་དཔོན་གཡོག་རྣམས་ཁྲོ་
སྐྱབས་ཐུགས་རྗེ་ཆེན་པོའི་གནས་སྐོར་ལ་ཕེབས་ཏེ་གནས་མཇལ་ཞིབ་རྒྱས་
གནང་ཞིང་། དངོས་བཤམས་ཡིད་སྤྲུལ་གྱི་མཆོད་སྤྲིན་སྤྲོས་ཏེ་བསྟན་འགྲོའི་
ཕན་བདེ་སྤེལ་བའི་ཐུགས་སྨོན་རྒྱ་ཆེར་གནང་། འདི་སྐོར་ཚ་རོང་ཕྱོགས་ཀྱི་
སེར་སྐྱ་དྲག་ཞན་དུ་མ་མཇལ་བར་འོང་བ་ལ་སོ་སོའི་མོས་པ་བཞིན་དུ་ཆོས་
འབྲེལ་གྱི་འདོད་ཆོས་མང་དུ་བསྩལ་བས་ཐར་བའི་ས་བོན་ཁྱད་པར་བ་བསྐྲུན།
རྗེ་ཉིད་ཀྱི་ཡིད་ལ་བརྣག་པའི་འདོད་པའི་དོན་ཐམས་ཅད་ཡིད་བཞིན་དུ་འགྲུབ་
ནས། ཚེས་བཅོ་ལྔ་ལ་རང་གི་རྩ་བའི་གདན་ས་དཔལ་འཛམ་ཐང་དུ་ཕྱག་
ཕེབས། བཅུ་དྲུག་ལ་མགར་སྤྲུལ་དཔོན་གཡོག་ཉེར་བཞི་ཙམ་རྗེ་བླ་མའི་དྲུང་
དུ་ཆེད་གཏད་ཀྱིས་ ཕེབས་ཤིང་དེ་དག་ ལ་ དགེ་ བསྙེན་དང་། དགེ་ཚུལ།
བསྙེན་རྫོགས་ཀྱི་སྡོམ་པ་རིམ་གྱིས་ཕོག་སྟེ་བསླབ་པ་ཡོངས་སུ་རྫོགས་པའི་གཞི་
ལ་བཀོད། བཅོ་བརྒྱད་ལ་གླང་འབུད་དགོན་གྱི་གྲྭ་བ་འགའ་ཞིག་སོགས་གཞི་
བྱེས་ཀྱི་གྲྭ་བརྒྱ་ཕྲག་ལྷག་ལ་ཁྲོ་བཅུའི་དབང་དང་། གཟའ་དབང་། འབྱུང་
འདུལ་བདག་སྐྱེད་ཀྱི་ཁྲིད་ཡིག་འབའ་མདའ་འཇམ་དཔལ་དབྱངས་ཀྱི་ཡིག་
ཆའི་བཤད་ལུང་སོགས་འདོད་ཆོས་ཅི་རིགས་སྩལ། བཅུ་དགུ་ལ་གྲྭ་དྲུག་ཅུ་
ལྷག་ལ་སྐྱབས་མགོན་མ་ཏིའི་ཕྱིར་བཅོས་དང་འདུལ་ཆོག་གི་ལུང་སོགས་འདོད་
སྦྱར་བྱས།
ཚེས་ཉི་ཤུ་ལ་ཐུན་དཔོན་སྟོང་ཆེན། སྤྲུལ་ཐུབ་བསྟན་ཤེས་རབ། འོད་
157



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྒྱམ་སོགས་གྲྭ་སོ་ལྔ་ཙམ་རྫོགས་རིམ་རྡོ་རྗེ་རྣལ་འབྱོར་གྱི་ཐུན་མོང་གི་སྔོན་འགྲོ་
ལ་བླ་མ་གོང་མའི་ཕྱག་སྲོལ་བཞིན་འདུག་པའི་དབུ་ཚུགས། དེ་དག་གི་ཁམས་
དབང་མོས་པ་བཞིན་དཔལ་ལྡན་རྒྱལ་བ་ཇོ་ནང་བའི་བསྟན་བཅོས་ཀུན་གྱི་སྤྱི་
ནོར་ཁྲིད་ཡིག་མཐོང་བ་དོན་ལྡན་ཞིབ་ཁྲིད་གནང་། དེའི་སྐབས་ཀྱི་གསུང་
འཕྲོས་སུ། སྤྱོད་འཇུག་ལས། སྡུག་བསྔལ་ཡིད་མི་བདེ་བ་དང་། ། འཇིགས་
པ་རྣམ་པ་སྣ་ཚོགས་དང་། ། འདོད་པ་རྣམས་དང་བྲལ་བ་ནི། ། སྡིག་པ་སྤྱོད་
ལས་ འབྱུང་ བར་ འགྱུར། ། ཞེས་ དང་། མི་ དགེ་ བ་ ལས་ སྡུག་ བསྔལ་
འབྱུང་། ། ཞེས་པ་ནས། འདི་ཉིད་འབའ་ཞིག་བསམ་པའི་རིགས། ། ཞེས་
པ་ལྟར་ལས་འབྲས་སེམས་པ་གལ་ཆེ་ལ། དེའང་ལས་འབྲས་སྤྱིར་བསམ་པ་ལ།
ལས་ངེས་པ། ལས་འཕེལ་ཆེ་བ། ལས་མ་བྱས་པ་དང་མི་འཕྲད་པ། བྱས་པ་
ཆུད་མི་ཟ་བ་སྟེ་བཞི་དང་། བྱེ་བྲག་ཏུ་བསམ་པ་ལ། རགས་རིམ་བསྡུས་པ་མི་
དགེ་བའི་ལས་ལམ་བཅུ། དེའི་ལྡོག་ཕྱོགས་དགེ་བ་བཅུ་ཡོད་ལ། དེ་དག་རེ་
རེའི་འབྲས་བུ་ལའང་རྣམ་སྨིན་གྱི་འབྲས་བུ། རྒྱུ་མཐུན་གྱི་འབྲས་བུ། དབང་
གི་འབྲས་བུ་སོགས་སོ་སོར་མ་འདྲེས་པར་མྱོང་དགོས་ཚུལ་ལ་བསམས་ནས།
ལས་འབྲས་ལ་ཡིད་ཆེས་ཀྱི་དད་པ་སྐྱེད་པ་གལ་ཆེ། སྲིད་པའི་སྡུག་བསྔལ་
བསམ་ན་ངེས་འབྱུང་དང་སྙིང་རྗེ་སོགས་སྐྱེ་ཞིང་། ལས་འབྲས་བསམ་ན་ཡིད་
ཆེས་ཀྱི་དད་པས་བླང་དོར་ལ་འཇུག་པ་ནི་དེ་དག་བསམ་པའི་ཕན་ཡོན་ཡིན་ལ།
དེའི་ལྡོག་ཕྱོགས་ནི་དེ་དག་མ་བསམ་པའི་ཉེས་པ་ཡིན། མཉམ་མེད་ཇོ་བོ་ཆེན་
པོས་ཀྱང་། མཁས་པས་སྡིག་པར་ཡོང་མི་སྤྱོད། ། དེ་འབྲས་ངན་འགྲོའི་སྡུག་
བསྔལ་འབྱུང་། ། ཞེས་དང་། ཤིན་ཏུ་ཟབ་པ་ལས་འབྲས་ཁོ་ན་ཡིན། ཡི་
དམ་གྱི་ལྷ་ཞལ་མཐོང་བ་བས་ལས་རྒྱུ་འབྲས་ལ་ཡིད་ཆེས་བརྟན་པ་ཐོབ་ན་དེ་
158



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ། །
ཉིད་མཆོག་ཡིན། ཞེས་དང་། རྩ་བ་དུག་ཡིན་ན་ཡལ་ག་སོགས་ཐམས་ཅད་
དུག་ཡིན་ཞེས་སོགས་ཀྱི་དཔེས་ལས་འབྲས་བརྟན་ཞིང་། མངའ་རིས་སུ་ལས་
འབྲས་འབའ་ཞིག་གསུངས་པས་བླ་མ་ལས་འབྲས་པ་ཞེས་གྲགས། ཤ་ར་བས།
ལས་འབྲས་ལ་མ་བྱང་བར་ཆོས་མཐོ་མཐོ་ལ་དགའ་བ་ནི་འཁྱགས་པའི་སྟེང་དུ་
མཁར་བརྩིགས་པ་དང་འདྲ། ཞེས་སོགས་གསུངས་པ་བཞིན་དཔལ་དུས་ཀྱི་
འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་ཉམས་སུ་ལེན་པ་ལ་ཐུན་མོང་
ལམ་གྱི་རྒྱུད་སྦྱངས་པ་གནད་དུ་འགྲོ་དགོས། དེ་ལའང་ཐོག་མར་ལས་འབྲས་
འདི་ཁོ་ན་ཉམས་ལེན་གྱི་མཐིལ་དུ་འཛིན་དགོས་པའི་ཞལ་གསུངས་དྲི་མེད་འོད་
དཀར་ཡོངས་སུ་སྤྲོས་པས་ཀུན་གྱི་ཡིད་ལ་དགའ་བདེའི་ཀུ་མུད་ཅི་ཡང་བཞད་
པར་གྱུར་ཏོ། །
བཅུ་བའི་ཚེས་བཅོ་ལྔ་ལ་ལྕམ་མདའ་མཁན་པོ་ཤེས་རབ་གསལ་བྱེད་
ཕུན་ཚོགས་འབྱུང་གནས་སོགས་དཔོན་གཡོག་བཞི་དང་། ཡར་ཐང་མཁན་
ཤེས་རབ་དཔལ་སོགས་གྲྭ་སུམ་ཅུ་ཙམ་ལ་རྒྱུ་འབྲས་ཐེག་པ་མཆོག་གི་གནས་
ལུགས་ཟབ་མོའི་དོན་རྣམ་པར་ངེས་པ་རྗེ་ཇོ་ནང་བ་ཆེན་པོའི་རང་ལུགས་
འཇིགས་མེད་གདོང་ལྔ་ང་རོའི་ལྗགས་ལུང་སྩལ། དེ་རྗེས་སླར་ཡང་མཁན་
ཤེས་རབ་གསལ་བྱེད་ཀྱིས་གཙོས་གྲྭ་བཅུ་ཙམ་ལ། ཉིན་བཅོ་ལྔའི་བར་དུ་
འཇིགས་མེད་གདོང་ལྔའི་ང་རོ་རྒྱས་བཤད་ཀྱི་སྒོ་ནས་ཀུན་མཁྱེན་དོལ་པོ་ཡབ་
སྲས་ཀྱི་དགོངས་པའི་གནད་བསྡུས་ཏེ། སྐབས་སུ་གང་བབས་ཀྱི་དོགས་སྤངས་
དགག་བཞག་སོགས་མཛད་ནས་ངེས་གསང་དབུ་མ་ཆེན་པོའི་ཡིན་ལུགས་ཟབ་
དོན་ནོར་བུའི་དོ་ཤལ་དཔྱོད་ལྡན་དེ་དག་གི་མགུལ་བའི་རྒྱན་དུ་བསྟར། གྲྭ་བ་
ཞིག་གིས་ལྕགས་ཀྱི་འཛེར་མ་ཞིག་གློ་བུར་དུ་མུད་པས་ཁོ་ལ་ན་ཟུག་རྒྱས་ཏེ་ཅི་
159



རྗེ་ངག་དབང་ཡོན་ཏན་བཟང་བོའི་རྣམ་ཐར།
དྲག་ལ་གཏུགས་སྐབས། རྗེ་ཉིད་ཀྱིས་བྱབས་ཁྲུས་མཛད་པས། མ་འགྱངས་
པར་ཕྱིར་དོར་བས་ཁོ་ལྷག་པར་བླ་མ་ལ་ཡིད་ཆེས་པར་བྱུང་། འདི་སྐབས་ས་
དམར་རྡོ་རྗེ་སློབ་དཔོན་རིན་ཆེན་བརྩོན་འགྲུས་བསྙེན་པར་རྫོགས་ཏེ་དགེ་སློང་
གི་དངོས་པོ་བསྒྲུབས།
ཟླ་བཅུ་གཅིག་པའི་ཚེས་ཉེར་གསུམ་ལ་སྤྲུལ་ཆོས་སྣང་དང་འཇིགས་
མེད་རྒྱ་མཚོ་སོགས་གྲྭ་སུམ་ཅུ་ཙམ་ལ་རྒྱལ་སྲས་ལག་ལེན་གྱི་བཤད་ལུང་དང་།
གཞན་སྟོང་འཇིགས་མེད་གདོང་ལྔའི་ང་རོ་ཞིབ་ཁྲིད་ཀྱི་གཞི་ཚུགས། དེའི་
ཞར་ལ། ཆོས་དབྱིངས་བསྟོད་པ། རྒྱུད་བླ་མ། འབྱེད་རྣམ་གཉིས། སྤྱོད་
འཇུག དབུ་མ་འཇུག་པ་སོགས་ཀྱི་བཤད་ལུང་སོགས་རྣམ་དཔྱོད་ཅན་རྣམས་
ཡིད་མཆོག་ཏུ་མགུ་བར་བྱེད་པའི་ལེགས་བཤད་ཀྱི་དགའ་སྟོན་སྩལ། །
དགུང་གྲངས་རེ་དྲུག་པ་དཔལ་གདོང་ཞེས་པ་ཆུ་བྱ་ལོའི་ཆོ་འཕྲུལ་ཟླ་བ་
དང་བསྟུན་སྨྱུང་གནས་ཆོས་ཚོགས་ཆེན་མོ་ཟླ་གཅིག་གི་རིང་ལ་འཚོགས་ཏེ།
སྨྱུང་གནས་ཁྲི་གཅིག་ལྷག་སོང་། དེ་ནས་ནམ་རྒྱུན་རྗེ་བླ་མ་རིན་པོ་ཆེ་མཆོག་
གཟིམས་ཁང་བཀྲ་ཤིས་འདོད་དགུ་འཁྱིལ་དུ་ཐུགས་དམ་སྤྱི་དང་། ཁྱད་པར་
དཔལ་དུས་ཀྱི་འཁོར་ལོའི་ལམ་གྱི་ཉམས་ལེན་ལ་ཐུགས་འགྲུས་པར་མཛད།
དེའི་སེང་བར་རྣམས་སུ་གཞི་བྱེས་ཀྱི་དོན་གཉེར་ཅན་རྣམས་ལ་ཆོས་བཀའང་
མང་དུ་གནང་། བར་སྐབས་རྐྱེན་དབང་གིས་གཙང་བའི་གདན་ཚབ་པས།
ས་ཟླའི་དུས་མཆོད་ཆེན་མོའི་ཁུར་མ་ཐེག་པར་སྟོང་ལ་ཐུག་པས། གདན་ས་
ཆེན་པོ་འདི་ངེས་དོན་བསྟན་པའི་རྩ་ལག་གཞན་དང་མི་འདྲ་བ་ཡིན་ཕྱིར།
ཆོས་སྲིད་གཉིས་ཀའི་ཆ་ནས་ཉམས་པ་སོར་ཆུད་མ་ཉམས་པ་གོང་དུ་སྤེལ་
དགོས་པ་ཐུགས་ཁུར་ཆེར་བཞེས་མཛད་དེ། ས་ཟླའི་དུས་མཆོད་འདི་ལྟ་
160



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
བུའང་ཉམས་ན་བསྟན་པའི་གོད་ཆག་དང་དཔེ་ངན་ཞིག་ཏུ་འགྱུར་བས། དེ་
དག་དགག་ཕྱིར་དང་། བསྟན་པ་འབའ་ཞིག་གཅེས་པར་དགོངས་ཏེ་ས་ཟླའི་
དུས་འཁོར་སྒྲུབ་མཆོད་ཆེན་མོའི་སྦྱིན་བདག་རྗེ་ཉིད་ཀྱིས་མཛད། །
ཟླ་བཞི་བའི་ཚེས་གསུམ་ནས་ཚོམས་ཆེན་ཁང་གི་ཕྱི་ནང་ཐམས་ཅད་
ཕྱག་བདར་དང་ཆག་ཆག་བཏབ་ཅིང་གཙང་བར་བྱས་ཏེ་ཚོགས་གདན་ཚོགས་
ཟངས་ཇ་ཕྲ་སོགས་དགེ་འདུན་གྱི་གནས་མལ་ཡོ་བྱད་ཐམས་ཅད་སྟ་གོན་བྱས།
དུས་འཁོར་ཆོ་གའི་རྟ་དབྱངས་དང་ཕྱག་རྒྱ་རོལ་མོ་བ་རྣམས་ལ་དུང་ཆེན་དང་
རྒྱ་གླིང་འབུད་ཚུལ། རྔ་སྦུབ་རྡུང་ལུགས། མཆོད་གཡོག་པ་རྣམས་ལ་མཆོད་
གཏོར་བཤམས་ལུགས་ཚོགས་རྫས་འགྲེམ་ལུགས་ཡན་ཆད་ཕྱག་ལེན་ཕྲ་རགས་
ཚགས་སུ་བཏབ། དཀྱིལ་འཁོར་གྱི་བཅའ་ཤོམ་དང༌། གོས་དང་གསེར་
དངུལ་སོགས་ལས་བསྒྲུབས་པའི་མཆོད་རྫས་རྣམ་གྲངས་མང་བོ་དང་། ཟླ་
དྲིལ་དབང་ཆས་སོགས་རྣལ་འབྱོར་བའི་ཡོ་བྱད་ཤིན་ཏུ་སྤུས་ལེགས་ཤིང་རིན་
ཐང་ཆེ་བ་དང་ཚད་དང་ལྡན་པ་སོགས་གང་ཅི་ནས་ཕུན་སུམ་ཚོགས་པར་སྒྲུབ།
ཞྭ་ཟླ་གམ་སོགས་ཚོགས་སུ་འགྲོ་བའི་ཡོ་བྱད་ཐམས་ཅད་ཚང་བར་བྱས་ཏེ།
དགེ་འདུན་པ་རྣམས་གྲྭར་དུ་བཞུགས་ཚུལ། འདོན་པ་གསུང་ཚུལ་སོགས་ཆ་
ཐམས་ཅད་ནས་དད་ལྡན་དང་བ་འདྲེན་པའི་མིག་རྒྱན་དུ་འགྲོ་ངེས་སུ་བྱས་ཏེ་
བསྟན་པ་ཇི་སྲིད་གནས་ཀྱི་བར་དུ་མིག་ལྟོས་བཟང་བོའི་སྲོལ་ཡང་བཙུགས།
ཚོགས་དབུས་སུ་གཙང་བ་མཆོག་སྤྲུལ་རིན་པོ་ཆེ་དང་། སྐྱབས་རྗེ་འཇིགས་
མེད་རྡོ་རྗེ། བླ་མ་སྐལ་ལྡན་སོགས་བླ་སྤྲུལ་ཆེ་དགུ་མང་བོ་བྱོན།། ཉིན་བདུན་
གྱི་རིང་དུ་གྲྭ་ཇ་མང་འགྱེད་ཀྱང་ལེགས་པའི་རྩེར་སོན། །
གངས་ཅན་གྱི་ཤམ་བྷ་ལ་རིགས་ལྡན་ཞིང་གི་དགེ་འདུན་གྱི་སྡེ་རིན་པོ་ཆེ་
161



རྗེ་ངག་དབང་ཡོན་ཏན་བཟང་བོའི་རྣམ་ཐར།
ལ་འཚོ་བ་སྦྱོར་བའི་ངང་ཚུལ་འདི་སློབ་དཔོན་ཀླུ་སྒྲུབ་ཀྱིས་དཔལ་ནཱ་ལེནྡྲར་
ཐེག་པ་ཆེན་པོའི་ཆོས་སྨྲ་བ་ལྔ་བརྒྱ་ལ་གསེར་འགྱུར་རྩིའི་སྦྱོར་བ་ལ་བརྟེན་ཏེ་
འཚོ་བ་སྦྱར་བ་དང་། དཔལ་ལྡན་ཟླ་བའི་ཞབས་ཀྱིས་དགེ་འདུན་པའི་སྡེ་འོ་
ཐུག་གིས་ཚིམ་པར་མཛད་པ་སོགས་དང་ཆོས་མཚུངས། དེས་ན་དེང་དུས་
ཀྱང་དགེ་འདུན་པའི་སྡེ་སྤྱི་དང་། ཁྱད་པར་བཤད་གྲྭ་སྒྲུབ་གྲྭ་སོགས་ལ་འཚོ་བ་
སྦྱར་ན་བསྟན་པའི་སྲི་ཞུ་བླ་ན་མེད་པ་ཡིན་པར་ལུང་རིགས་དཔེ་གསུམ་གྱི་སྒོ་
ནས་གྲུབ་བོ། ། སྤྱིར་ཇོ་ནང་ཀུན་མཁྱེན་ཡབ་སྲས་སོགས་ཀྱི་ལེགས་བཤད་
རྣམས་ཀྱི་དཔེ་རྒྱུན་དཀོན་ཞིང་དར་སྤེལ་ཆེར་མ་སོང་བའི་དབང་གིས། ལ་
ལས་ཇོ་ནང་བ་ཞེས་པ་ཆོས་རྒྱུན་གང་དུ་གཏོགས་པ་དང་གྲུབ་མཐའི་དོན་
དངོས་གནས་ཇི་འདྲ་ཡིན་པ་མ་ཤེས་པའི་སྟབས་ཀྱིས། གངས་ཅན་གྱི་མཁས་
པ་བདུན་ཅུ་ལྷག་གིས་ཁྱེད་ཇོ་ནང་བའི་བསྟན་པ་ཕྱོགས་མཐར་རྒྱས་དགོས་ན་
ཇོ་ནང་ཡབ་སྲས་ཀྱི་ལེགས་བཤད་རྣམས་ཀྱི་དཔེ་རྒྱུན་སྤེལ་ན་ཧ་ཅང་ལེགས་
ཚུལ་གྱི་སྐུལ་མ་བྱུང་བ་བཞིན་རྗེ་ཉིད་ཀྱི་ཐུགས་བཞེད་ཀྱི་གཙོ་བོའང་དེ་ལུགས་
ལྟར་ཡིན་པས། གཙང་བ་གྲྭ་ཚང་གི་སྐབས་ཀྱི་ལས་སྣེ་བ་རྣམས་ལ་དེ་ལུགས་ཀྱི་
གྲོས་མགོ་བཏོན་པར་ཚང་མས་འཇམ་དཔལ་མཚན་བརྗོད་ལས། ཇི་སྐད་སྨྲས་
པ་དེ་བཞིན་བྱེད། ། ཅེས་པའི་དོན་ལྟར་དགའ་དད་སྤྲོ་གསུམ་གྱིས་དང་དུ་
བླངས། དེ་བཞིན་དུ་ཟླ་བཞི་བའི་ཚེས་ཉི་ཤུ་ལ་ཁམས་སྡེ་དགེ་ཕྱོགས་ནས་པར་
ཀོན་ཨ་སྣང་སོགས་མི་བཅུ་འབྱོར། དེ་ནས་ལོ་རེ་བཞིན་པར་ཡིག་པ་དང་།
པར་རྐོན་པ་སོགས་ཇེ་མང་དུ་བཏང་སྟེ་མཐར་ཉི་ཤུ་རྩ་སྟོད་ལོངས། དེ་དག་ལ་
བྲོ་ཆས་སོགས་ཀྱི་ཆ་རྐྱེན་གང་དགོས་སྦྱར་བ་མ་ཟད་ཡོན་གྱི་མགུ་བར་བྱས་ཏེ།
དང་པོ་ཇོ་ནང་བླ་མ་རྣམ་གསུམ་ལས་དུས་གསུམ་སངས་རྒྱས་ཐམས་ཅད་ཀྱི་ངོ་
162



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
བོ་ཀུན་མཁྱེན་དོལ་པོ་བའི་གསུང་འབུམ་པར་དུ་བརྐོ་བའི་དབུ་ཚུགས། ཡིག་
ཚུགས་ཀྱི་ཐད་སྡེ་དགེའི་བསྟན་འགྱུར་ལྟར་ཕྲ་སྦོམ་དང་རིང་ཐུང་གུག་ཟླུམ་
བཅས་ཡི་གེ་སོ་སོའི་གཟུགས་བྱད་རྣམས་ལེགས་ཤིང་མཁས་པའི་ཕྱག་རྒྱུན་ལྟར་
ཚད་དུ་ཐོན་པ་དང༌། སྡེ་ཚའི་པར་རྙིང་ལྟར་རྔ་བ་ཕྱོགས་ཀྱི་ལག་རྒྱུན་མ་
ཉམས་པའང་ཡོད་པར་སྣང་ཞུས་དག་གི་ཐད་ལ་བོད་སྔ་ཕྱིའི་མཁས་པས་
བརྩམས་པའི་དག་ཡིག་གི་དག་ཆ་ལྟར་སྐྱ་ཞུས། དམར་ཞུས། དཔར་ཞུས་
བཅས་འབད་རྩོལ་བསྟེན་ནས་དག་པའི་ཁུལ་དུ་བགྱིས། །
དེ་བཞིན་དུ་པར་ཤིང་སྒྲིག་པ་དང་། པར་གྱི་དོ་དམ་པ་བརྐོ་བཞག་
དང༌། པར་དུ་བསྐྲུན་ཚུལ་ སོགས་ རྒྱས་ པར་ གཞན་དུ་ ཤེས་ པར་བྱ་ཞིང་།
བགྲང་བྱ་དུ་མའི་རིང་དུ་རྗེ་བླ་མ་མཆོག་དང་ཐུགས་སྲས་འཇམ་དབྱངས་བློ་
གྲོས་རྣམ་གཉིས་གཙོས་ཕྱག་མཛོད་ཨ་པེ་དང་བློ་གྲོས་འཕེལ་སོགས་ཀྱིས་ཁུར་
བཞེས་ཏེ། རྗེ་ཇོ་ནང་བའི་བླ་མ་རྣམ་གསུམ་གྱི་གཙོས་མཁས་པ་དུ་མའི་བཀའ་
འབུམ་པོད་བརྒྱད་ཅུ་ཙམ་འཕྲུལ་པར་དུ་བཞེངས་ཏེ་གཏན་པ་མེད་པའི་ཆོས་
སྦྱིན་གྱི་སྒོ་འཕར་ཡངས་པོར་ཕྱེས་ནས། དཔལ་ལྡན་རྒྱལ་བ་ཇོ་ནང་བའི་
བསྟན་པའི་དབུ་འཕངས་བླ་ནས་བླ་རུ་བཏེགས་སོ། ། རྗེ་ཉིད་ཀྱི་མཛད་པའི་
གཙོ་བོ་ནི་བཀའ་སྡེ་སྣོད་གསུམ་གྱི་དགོངས་པ་འཆད་རྩོད་རྩོམ་གསུམ་གྱིས་
གཏན་ལ་འབེབས་ པ་དང་། བསླབ་གསུམ་རིམ་གཉིས་ཀྱི་ཉམས་ལེན་ལ་
གཞོལ་བས་ལུང་རྟོགས་ཀྱི་བསྟན་པ་ཟུང་འབྲེལ་དུ་འཛིན་ཅིང་། གདུལ་བྱའི་
སྣོད་དང་འཚམ་པར་རྒྱ་བོད་ཧོར་གསུམ་གྱི་འཛིན་མའི་ཁྱོན་མཐའ་དག་ཏུ་སྤེལ་
བ་འདི་ཀ་ལྟར་རོ། །
ཟླ་དྲུག་པའི་ཚེས་བཅོ་ལྔ་ལ་གསོ་སྦྱོང་གི་མགོན་དུ་ཕེབས་ཤིང་ཉེར་ལྔ་
163



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགེ་ཚུལ་དང་བཅོ་ལྔ་པསྙེན་རྫོགས་ལ་བཀོད་དེ་བསྟན་པའི་གཞི་བཙུགས།
བཅུ་དྲུག་ལ་དབྱར་ཞལ་བཞེས་གནང་བ་སོགས་སྔར་འཁྱུད་ལྟར་དང་། ཉི་ཤུ་
ལ་བྱ་བྲལ་བ་ངག་དབང་བརྩོན་འགྲུས་དཔོན་གཡོག་རྣམས་རྗེ་བླ་མའི་དྲུང་དུ་
ཆེད་གཏད་ཀྱིས་ཕེབས་ནས་གཞན་སྟོང་སོགས་ཆོས་འགའ་ཞུས། བྱ་བྲལ་བས་
ཀྱང༌། རྗེ་ཉིད་ཀྱི་སློབ་ཚོགས་ལ་རྒྱལ་སྲས་ལག་ལེན་དང་། བླ་མ་བསྟེན་ཚུལ་
སོགས་དམ་པའི་ཆོས་ཀྱི་མཆོད་སྤྲིན་བསྟར། རྗེ་ཉིད་དང་བྱ་བྲལ་བ་རྣམ་
གཉིས་ཕན་ཚུན་ཐུགས་དགྱེས་པའི་ངང་ནས་ཆོས་ཀྱི་འབེལ་གཏམ་ཞིག་མང་
བོའི་བར་དུ་བྱས་པ་མ་ཟད། རྗེ་བླ་མ་རིན་པོ་ཆེ་དང་སློབ་འབངས་ཡོངས་ཀྱིས་
ཞུས་ངོར། འབའ་མདའ་འཇམ་དཔལ་དབྱངས་ཀྱི་སྦྱོར་དྲུག་སྤྱི་དོན་གྱི་བཤད་
ལུང་བཀའ་དྲིན་དུ་སྩལ། ཚེ་དབང་རིག་འཛིན་བྱ་བ་དེའི་སྐྱེད་མ་ལྔ་པའི་ལམ་
དུ་ཐེག་པས། རྗེ་ཉིད་ཀྱིས་གཤིན་པོ་རྗེས་འཛིན་གྱི་འཕོ་བ་སོགས་གསུངས་ཏེ་
ཐུགས་རྗེ་སྤྱན་དམིགས་མཛད་པས། རོ་དེའི་སྤྱི་བོ་ནས་སྐྲ་བྱི་ཞིང་ཆུ་སེར་
འཛག་པ་མི་མང་བོའི་མཐོང་ཆོས་སུ་གྱུར་བས་སྦྱིན་བདག་རྣམས་ལ་བླ་མ་རིན་
པོ་ཆེ་ལ་བཅོས་མ་མ་ཡིན་པའི་དད་པ་དང་དགའ་བ་བྱུང་སྟེ་འབུལ་བ་སྤམ་མཐོ་
བར་བཏེགས།
ཟླ་བརྒྱད་པར་གཟིམས་ཁང་གི་སྦྱོར་དྲུག་པ་ཆོས་ཚན་གོང་འོག་རྣམས་
ལ། རྗེ་ཉིད་ཀྱིས་མཛད་པའི་རྗེ་རྒྱལ་བ་ཇོ་ནང་བའི་སེམས་གནས་ལུགས་ཀྱི་
ལམ་ཉམས་སུ་ལེན་ཚུལ་ཡེ་ནས་བཞུགས་པའི་བདེ་གཤེགས་སྙིང་བོ་གསལ་བྱེད་
ཅེས་པའི་གཞུང་གི་བཤད་ཁྲིད་ཞལ་གསལ་ཞིང་གནད་འདུས་པའི་ཚུལ་གྱི་
བཀའ་དྲིན་དུ་སྩལ། སྔོན་དུས་ཀྱི་གྲུབ་པའི་དབང་ཕྱུག་རྣམས་ཀྱིས་རྟོགས་པ་
ཀློང་ནས་བརྡོལ་ཞིང་མ་བཅོས་སེམས་ཀྱི་ཤར་ཆ་ཕྱི་རུ་བཏོན་པའི་དོ་ཧའི་
164



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
ཉམས་མགུར་བྱུང་བ་བཞིན་རྗེ་ཉིད་ཀྱིས་སློབ་བུ་རྣམས་ལ་སེམས་ཁྲིད་ཀྱི་ཞར་
ལ་མ་བཅོས་རྩོལ་བྲལ་ཆོས་སྐུའི་དབྱིངས་དག་པ་ཆེན་པོའི་ཀློང་ནས་ཐོལ་བྱུང་
རྡོ་རྗེའི་མགུར་གླུ་ཉམས་མྱོང་ལྟ་བའི་གདེང་ནས་ཐལ་བ་འདི་ལྟར། ་ ་
ད་ལྟའི་ཤེས་རིག་གསལ་བའི་ངོ་བོ་འདི། ། མ་བཅོས་རང་བབ་ངང་ལ་
རང་སོར་ཞོག ། ཁམས་དྲུག་དག་པའི་ཁ་དོག་སྣ་ཚོགས་ཤར། ། ཁྱད་པར་
ས་ཁམས་རྟགས་སྣང་གཙོ་ཆེ་བ། ། གང་ཤར་ཐམས་ཅད་རང་ངོ་ཟིན་ཙམ་
དུ། ། དྲན་ཤེས་བག་ཡོད་བརྩོན་པས་རྒྱུན་སྐྱོངས་མཛོད། ། ཆོས་ཀྱི་དབྱིངས་
ལ་ཐོག་མར་སྐྱེ་བ་མེད། ། ནམ་ཡང་ཐ་མར་འགག་པར་འགྱུར་བ་མེད། །
དུས་རྣམས་ཀུན་ཏུ་ཉོན་མོངས་མཐའ་དག་བྲལ། ། ཐོག་མ་བར་དང་ཐ་མའི་
དྲི་མ་བྲལ། ། རང་སེམས་རང་བཞིན་དོན་དམ་བླ་མའི་ཐུགས། ། ཡི་དམ་
རབ་འབྱམས་ཞིང་ཁམས་ཡོངས་སུ་རྫོགས། ། གདོད་ནས་གཞི་འབྲས་དབྱེར་
མེད་ཚུལ་དུ་བཞུགས། ། དེ་མངོན་ཐབས་སུ་དམ་པའི་གདམ་ངག་གཅེས། །
མ་བཅོས་གནས་ལུགས་རང་བབ་སྐྱོང་བའི་དུས། ། རྟོག་ཚོགས་བྱིང་རྒོད་ཕྲ་
རགས་ གང་ འབྱུང༌ སྐབས། ། དྲན་ ཤེས་ བྱ་ རས་ སྐྱོན་ རྣམས་ ཡང་ ཡང་
བསལ། ། དེ་ལྟར་འབད་ན་མ་ རིག་ རྟོག་ཚོགས་ དྭངས། ། འཇུར་བུར་
བཅིངས་པའི་སེམས་ལ་སྐྱོན་འབྱུང་སྐབས། ། ལྷོད་པར་བྱས་ན་གྲོལ་བར་ཐེ་
ཚོམ་མེད། ། བྲམ་ཟེ་སྐུད་པ་འཁེལ་བ་ཇི་བཞིན་པར། ། སྒྲིམ་ལྷོད་ཟིན་པའི་
ས་མཚམས་ལེགས་ངེས་མཛོད། ། ཅེས་སོགས་གཞི་དབྱིངས་དག་པའི་ཀློང་
ནས་རྡོ་རྗེའི་ཉམས་མགུར་ཐོལ་བྱུང་དུ་བརྡོལ་བས་སློབ་བུ་རྣམས་ཀྱི་རྒྱུད་ལ་
ཉམས་དང་རྟོགས་པའི་འཆར་སྒོ་འགགས་མེད་ལྷུན་གྱིས་གྲུབ་པའི་བཀའ་དྲིན་
གྱི་ཕུང་བོ་ནི་ནམ་ཡང་གཞལ་དཀའ་བའི་གནས་སུ་གྱུར། ཕལ་ཆེར་ཞིག་མིང་
165



རྗེ་ངག་དབང་ཡོན་ཏན་བཟང་བོའི་རྣམ་ཐར།
དང་གོ་ས་ཅུང་ཟད་རེ་བྱུང་ནའང་རང་ཕོ་སྐྱེས་ཏེ་འཕགས་པའི་ས་ཐོབ་པ་ལྟ་
བུའི་མངོན་རློམ་བསྐྱེད། ཆོས་བཞིན་བྱེད་པའི་གཉོམ་ཆུང་ལྟོ་སྐྱ་གོས་ཧྲུལ་
རྣམས་ཁས་ཞན་པར་བཟུང་ནས་སྙིང་རྗེ་གོ་ལོག་ཏུ་བྱེད་པ་མང་ཡང་རྗེ་འདིས་
ནི་ཆོས་སྨྲ་བའི་ལྟོ་གོས་སྐྱ་བོ་གཉོམ་ཆུང་བ་རྣམས་ལྷག་པར་ཐུགས་བརྩེ་བས་
བསྐྱངས་ཤིང་གཞན་ལས་གཅེས་པར་བྱེད་པ་མ་ཟད། འདི་དག་བསྟན་པའི་
གཞི་མ་ཡིན་ཞེས་བསྔགས་བརྗོད་ཀྱང་མང་དུ་མཛད་པ་ཐོས་སོ། །
ཚེས་བཅུ་ དྲུག་ ལ་ ཀྲུང་གོ་ནང་བསྟན་ཆོས་ལུགས་ཞིབ་འཇུག་པས་
གདན་ཞུས་ལྟར། རྒྱལ་ས་པེ་ཅིན་དུ་ཆིབས་བསྒྱུར་གནང་། དེ་ནས་པེ་ཅིན་
དུ་ཀྲུང་གོ་ནང་བསྟན་ཆོས་ལུགས་ཞིབ་འཇུག་གྲོས་ཚོགས་ལ་ཞུགས་ཏེ་ང་ཕོད་
ངག་དབང་འཇིགས་མེད་དང་ཀྲའོ་ཕུ་ཁྲུའུ་སོགས་ལ་མཇལ་འཕྲད་མཛད་དེ་
གསུང་འཕྲོས་དམར་བ་བྱུང་བ་མ་ཟད། གྲོས་ཚོགས་དེའི་སྟེང་ནས་ལུས་ཅན་
མཐའ་དག་ལ་ཕན་བདེ་མ་ལུས་པ་འབྱུང་བའི་གཞི་གཅིག་པུ་རྒྱལ་བསྟན་སྤྱི་
དང་། ཁྱད་པར་ངེས་དོན་ཇོ་ནང་བའི་བསྟན་པ་རིན་པོ་ཆེ་མི་ནུབ་པ་དར་
ཞིང་རྒྱས་པའི་ཐབས་དང་། ལྷག་པར་ཇོ་ནང་བའི་བྱུང་ཚུལ་དང་གྲུབ་མཐའི་
ངོ་བོ། མདོ་སྔགས་ཀྱི་ཁྱད་པར་སོགས་ལས་བརྩམས་ཏེ་གསུང་བཤད་གལ་
ཆེན་གནང་། གྲོས་ཚོགས་དེ་ལ་ཉིན་དྲུག་ལ་ཞུགས་རྗེས་ཙི་ནའི་ཡུལ་གྱི་གནས་
ཁྱད་པར་བ་རྣམས་སུ་ཞིབ་མཇལ་ལ་ཕེབས། ལམ་བར་ནས་གཤེར་ལ་གནས་
པའི་སྲོག་ཆགས་གྲངས་མེད་པ་སྲོག་གི་ཉེན་ཁ་ལས་ཐར་ཏེ་མི་འཇིགས་པ་
སྐྱབས་ཀྱི་སྦྱིན་པ་བླ་ན་མེད་པ་བསྩལ་ཏེ། སྲོག་ཆགས་དེ་དག་གི་ཐར་བ་དང་
ཐམས་ཅད་མཁྱེན་པའི་གོ་འཕང་ཐོབ་པའི་ཐུགས་སྨོན་གྱིས་མཚམས་སྦྱར་
གནང་།
166



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
ཟླ་དགུ་པར་ཉམས་དགའ་བའི་གྲོང་ཁྱེར་ཆེན་པོ་ཁྲེང་ཏུའུ་ལ་ཕྱག་
ཕེབས་ཏེ། སོག་ཁལ་ཁ་རྗེ་བཙུན་འཇམ་དཔལ་ཆོས་ཀྱི་རྣམ་གྲོལ་མཆོག་གི་
དགྱེས་ཞལ་མཇལ་ཏེ་ཕན་ཚུན་ཐུགས་དགྱེས་པའི་གསུང་འཕྲོས་ཞིབ། ཁོང་ནི་
ཧལ་ཧ་རྗེ་བཙུན་དམ་པའི་སྐུ་ཕྲེང་ཡིན་ཕྱིར། དེའི་སྐྱེ་ཕྲེང་དང་པོ་ནི་ཇིང་གིར་
རྒྱལ་བོའམ་ཆིང་གེ་སེའི་རབས་ཉེར་བདུན་པ་ཧལ་ཧའི་རྒྱལ་བོ་ཨ་པུ་ཐའི་རྡོ་རྗེ་
རྒྱལ་བོ་ཞེས་པ་དེའི་སྲས་སུ་རབ་བྱུང་བཅུ་གཅིག་པའི་ཤིང་ཕག་ལ་འཁྲུངས།
ཕྱིས་དགུང་ལོ་བཅོ་ལྔ་པར་དབུས་གཙང་དུ་ཕེབས་ནས་པཎ་ཆེན་རིན་པོ་ཆེས་
ཏཱ་ར་ནཱ་ཐའི་སྐྱེ་བར་ངོས་བཟུང་བ་ལ་བརྟེན་ནས་དེའི་སྐུ་ཕྲེང་ཐམས་ཅད་ལ་ཏཱ་
ར་ནཱ་ཐའི་སྐུ་སྐྱེས་ཡིན་པར་གྲགས། དེའི་དབང་དུ་བཏང་ནས་དེང་སང་ཡང་
ཇོ་ནང་བ་རྣམས་ནས་རྗེ་བཙུན་དམ་པ་ལ་དད་འདུན་གཞན་ལས་ཆེ་བར་སྣང་།
དེའི་སྐུ་ཕྲེང་གཉིས་པ་བློ་བཟང་བསྟན་པའི་སྒྲོན་མེ། གསུམ་པ་ཡེ་ཤེས་བསྟན་
པའི་ཉི་མ། བཞི་བ་བློ་བཟང་ཐུབ་བསྟན་དབང་ཕྱུག ལྔ་བ་བློ་བཟང་ཚུལ་
ཁྲིམས་འཇིགས་མེད་བསྟན་པའི་རྒྱལ་མཚན། དྲུག་པ་ངག་དབང་བློ་བཟང་
འཇམ་དཔལ་བསྟན་འཛིན་ཚུལ་ཁྲིམས་རྒྱ་མཚོ། བདུན་པ་ངག་དབང་ཆོས་ཀྱི་
དབང་ཕྱུག་འཕྲིན་ལས་རྒྱ་མཚོ། བརྒྱད་པ་ངག་དབང་བློ་བཟང་ཆོས་ཀྱི་ཉི་མ་
བསྟན་འཛིན་དབང་ཕྱུག་སོགས་སོ། ། དེ་དག་ནི་རང་རེའི་རྗེ་བཙུན་སྤྲུལ་
སྐུའི་སྐྱེ་ཕྲེང་ཡིན་པ་ཡོངས་ལ་གྲགས་ཕྱིར། ཇོ་ནང་བ་རྣམས་ནས་ཤེས་ན་
ལེགས་པར་སྣང་བས་དེའི་སྐྱེས་ཕྲེང་གི་མིང་ཐོ་ཙམ་ཞར་བྱུང་དུ་བྲིས་པ་ལགས་
ད་ལྟར་བསྟན་འགྲོའི་མཛེས་རྒྱན་དུ་བཞུགས་པ་ཧལ་ཧ་རྗེ་བཙུན་དམ་
པ་འཇམ་དཔལ་ཆོས་ཀྱི་རྣམ་གྲོལ་མཆོག་དང་རིགས་ལྡན་སྤྲུལ་བའི་སྐུ་རྗེ་བླ་མ་
167



རྗེ་ངག་དབང་ཡོན་ཏན་བཟང་བོའི་རྣམ་ཐར།
རིན་པོ་ཆེ་རྣམ་གཉིས་ཕན་ཚུན་བཀུར་བཟོས་ཆེ་ཞིང་ཐུགས་དད་གཞན་ལས་
ལྷག་པའི་སྒོ་ནས་ཆོས་ཀྱི་འབེལ་གཏམ་ཡུན་རིང་བསྐྱངས་པ་མ་ཟད། རྗེ་
བཙུན་དམ་པ་ལ་རྗེ་ཉིད་ཀྱི་དྲུང་ནས་དཔལ་དུས་ཀྱི་འཁོར་ལོའི་དབང་ཆེན་ཞུ་
འདོད་ཆེ་ཡང་རྐྱེན་དབང་གིས་འདོད་ཐོག་ཏུ་མ་ཁེལ། རྗེ་བླ་མ་དཔོན་གཡོག་
རྣམས་ལ་ཉིད་ཀྱིས་དམ་པའི་ཆོས་ཀྱི་སྐྱེས་བཟང་བསྟར་ཞིང་ཐུགས་དགྱེས་ཚོར་
ཤིན་ཏུ་ཆེ་བ་དང་བཀུར་བཟོས་བླ་ན་མེད་པ་གནང་། དེ་ནས་ཁྲེང་ཏུའུའི་སྤོས་
ངད་ལྡན་ནས་ཐག་ཉེ་བོ་ཡོད་པའི་སྤྲིན་དཀར་དགོན་དུ་རྒྱ་རིགས་ཀྱི་དད་ལྡན་
མང་བོ་ལ། དཔལ་དུས་ཀྱི་འཁོར་ལོའི་དབང་ཆེན་སྨིན་རྒྱས་སུ་སྩལ། དེ་
བཞིན་དུ་ཟླ་བཅུ་བའི་ཚེས་ཉི་ཤུ་ལ་ཁྲེང་ཏུའུའི་ཉེ་འཁོར་གྱི་བཀན་ཤན་ཞེས་
པའི་ས་གནས་སུ་ཇོ་ནང་དགོན་པ་ཞིག་ཡོད་པ་དེར་ཆགས་ཅན་གྱི་རིགས་ཀྱི་
གདུལ་བྱ་བགྲང་ལས་འདས་པ་ལ་དཔལ་དང་པོའི་སངས་རྒྱས་དུས་ཀྱི་འཁོར་
ལོའི་མཆོག་དབང་གོང་མ་ཕྱག་ལེན་ཞིབ་རྒྱས་སུ་སྩལ།
ཟླ་བཅུ་གཅིག་པའི་ཚེས་དགུ་ལ་རང་གི་བཞེད་པ་ཐམས་ཅད་ལྷུན་གྱིས་
གྲུབ་སྟེ་རྩ་བའི་གདན་སར་ཕྱག་ཕེབས། ཆོས་ཚན་བཅོ་ལྔ་བ་ཐུན་དཔོན་ཀུན་
སྐྱོང་། སྤྲུལ་འགྲོ་མགོན། རྒྱ་མཚོ་སོགས་གྲྭ་ང་དགུ་ཙམ་ཁམས་དྲུག་དང་ལྡན་
པའི་གང་ཟག་རྣམས་ཚེ་གཅིག་ཟུང་འཇུག་རྡོ་རྗེ་འཆང་གི་སར་བགྲོད་བྱེད་ཟབ་
ལམ་རྡོ་རྗེ་རྣལ་འབྱོར་གྱི་ཐུན་མོང་གི་སྔོན་འགྲོ་འབུམ་ལྔ་ལ་མཚམས་དམ་པོར་
བཅད་དེ་བཞུགས་པའི་དབུ་ཚུགས། དེ་དག་ལ་ཆོས་ཁྲིད་ཀྱི་རིམ་པ་གང་
དགོས་དང་ཞལ་གདམས་བསླབ་བྱ་དང་། མཐུན་རྐྱེན་གནང་སྦྱིན་སོགས་ཚད་
མེད་པ་སྩལ། སྤྱིར་ན་རིགས་ལྡན་སྤྲུལ་བའི་སྐུ་སྐྱབས་རྗེ་བླ་མ་རིན་པོ་ཆེ་འདི་
ཉིད་དོན་དུ་ཉི་ཤར་སྦར་མོས་མི་ཁེབས་པ་ལྟར། སྲས་བཅས་རྒྱལ་བ་ཀུན་གྱི་
168



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
མཛད་པའི་ཁུར་ཆེན་གཅིག་ཏུ་བསྣམས་པའི་འགྲན་ཟླ་མེད་པའི་སྐྱེས་ཆེན་ཞིག་
ཡིན་པ་གཟུ་བོར་གནས་པ་ཀུན་ལ་མཐུན་སྣང་དུ་གྲུབ་ལ། ཁྱད་པར་མཐའ་
དབུས་ཀྱི་ཞིང་འདིར་ངེས་དོན་དབུ་མ་ཆེན་པོའི་ལྟ་གྲུབ་ལུས་དང་སྲོག་ལ་མི་ལྟ་
བར་རྒྱ་ཆེར་སྤེལ་བའི་མཛད་པ་ངོ་མཚར་བ་མཐའ་དག་ནི་བརྗོད་པའི་ཡུལ་
ལས་འདས་པ་ཁོ་ནར་ཟད། དགེ་འདུན་རྣམས་ལ་ཆོས་མང་དུ་གསུངས་པ་སྐྱེ་
བོ་ཐ་མལ་བ་གཞན་དག་དུ་མ་འདུས་པ་རྣམས་ཀྱང་སྐྱབས་འགྲོ་དང་བསྙེན་
གནས་སོགས་ཀྱི་དགེ་བའི་ལམ་ལ་བཀོད་དེ་བསྟན་པ་དང་སེམས་ཅན་འབའ་
ཞིག་ལ་དགོངས་པས་འཕྲལ་དང་ཡུན་དུ་ཕན་བདེ་རྒྱས་པའི་ཐུགས་སྨོན་རླབས་
ཆེན་མཛད། ངེས་དོན་དབུ་མའི་ལྟ་གྲུབ་ཀྱི་གནད་ལ་ལུང་རིགས་ཀྱིས་དགག་
སྒྲུབ་མཛད་ནས་མ་རྟོགས་པ་དང་ལོག་པར་རྟོག་པའི་དྲི་མ་ཐམས་ཅད་སེལ་
བར་བྱས་ཏེ་ལྟ་གྲུབ་ཤན་འབྱེད་དང་གྲུབ་མཐའི་གཤགས་ རལ་མཛད་པའི་
འཕྲིན་ལས་ལ་བརྟེན་རྣམ་དཔྱོད་ཀྱི་རྩལ་དང་ལྡན་པའི་སློབ་ཚོགས་མང་བོས་
དཀའ་བའི་གནས་ཕལ་མོ་ཆེའི་སྒྲོ་འདོགས་ཆོད་པར་མཛད། སྔ་ཕྱི་འདི་
རིགས་ནས་བཟུང་རྒྱང་ནས་ཉན་ན་སྙན་པ་ཆེ་ཞིང་། བཏུད་དེ་མཇལ་ན་དང་
བ་འདྲེན་པའི་ལེགས་མཛད་ངོ་མཚར་བའི་སྒོ་མོ་རང་ཕྱིར་གྱུར་ཏོ། །
སྨྲས་པ།
ཀུན་གཟིགས་ཆོས་ཀྱི་རྒྱལ་མཚན་ཐུགས་བསྐྱེད་ལས། །
ལྔ་རིག་ཆོས་ཚུལ་སློབ་བརྩོན་པད་མོའི་གླིང༌། །
དུས་མཐར་བསྟན་པའི་རྒྱན་དུ་གྲུབ་པའི་སྡེར། །
ཁྱོད་དྲིན་ཁོ་ནས་བསྐྱངས་ཞེས་གཏམ་དུ་གླེང་། །
169



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྒྱལ་བའི་གསུང་རབ་མ་ལུས་བསྡུས་པའི་དོན། །
བཀའ་གདམས་གོང་མའི་གསུང་སྒྲོས་ཟླ་བྲལ་བ། །
བེའུ་བུམ་སྔོན་པོ་རྩ་འགྲེལ་ཤན་སྦྱར་ཏེ། ། །
སྔོན་མེད་ཞིབ་ཁྲིད་ཆོས་ཀྱི་སྒྲོན་མེ་བཏེགས། །
མདོ་དབུས་ཙན་དན་ནགས་ཀྱི་ལྡིང་ཁང་ན། །
དོལ་པོའི་བཞེད་སྲོལ་མངལ་ཁུར་འཛིན་འདོད་པའི། །
སྡོམ་བརྩོན་མདོངས་མཐའ་དགའ་བའི་དཔལ་སྦྱིན་པ། །
ངེས་དོན་བསྟན་པའི་དཔལ་གྱུར་ཁྱོད་ཁོ་ན། །
གྲགས་སྙན་རྣ་བའི་བདུད་རྩི་འཕུར་བ་ཡི། །
ཤར་ཕྱོགས་ཆོས་ཀྱི་ཚོང་རྡལ་ལྟ་ན་སྡུག །
ཉུལ་བའི་དགོངས་བཞེད་མ་ལུས་ལྷུན་འགྲུབ་མཐར། །
ཐུབ་བསྟན་དར་བའི་ཤིས་པ་འབུམ་དགུ་པཞད། །
གྲོང་ཁྱེར་སྤོས་ངད་ལྡན་ཞེས་གྲགས་པ་དེར། །
རྗེ་བཙུན་དམ་པའི་འཛུམ་དཀར་བཞད་པ་ན། །
ལྷན་ཅིག་ཟབ་རྒྱས་འབེལ་གཏམ་འཕེལ་བ་ཡིས། །
ངེས་དོན་བསྟན་ལ་དགེ་ལེགས་ཅི་ཡང་བྱིན། །
དབུས་འགྱུར་ཆོས་ཀྱི་ཚོང་འདུས་ཞེས་གྲགས་པ། །
འཛམ་ཐང་བསམ་འགྲུབ་ནོར་བུའི་དགའ་ཚལ་དུ། །
170



ནང་བསྟན་སློབ་གླིང་གི་སློབ་དཔོན་དུ་བྱོན་པའི་ཚུལ།
ཇོ་ནང་བླ་མ་རྣམ་གསུམ་གསུང་གི་མཛོད། །
བཀའ་འབུམ་འཕྲུལ་གྱི་མེ་ཏོག་བཞད་ལ་ཕྱོགས། །
ཕུལ་བྱུང་ཐོས་བསམ་བསྒོམ་པ་ཡ་མ་བྲལ། །
མཁས་བཙུན་བཟང་བོའི་གནས་ལ་ཁྱད་མ་ལྷོད། །
འདི་ལྟའི་རྣམ་ཐར་གཙུག་ན་མངོན་མཐོ་བ། །
སྲིད་ཞིའི་ཏོག་ཏུ་འཕུར་བའི་ཚུལ་ལ་བསྔགས། །
བརྩེ་ཆེན་ཐུགས་རྗེས་བསྐུལ་བའི་འཛུམ་འོད་ལས། །
དབང་ལུང་མན་ངག་འདོད་དགུ་འཇོ་བ་ཡིས། །
རྣ་བ་ཆོས་ཀྱི་སྣོད་དུ་བྱས་ཟིན་པའི། །
སློབ་ཚོགས་རྒྱུ་སྐར་གྲངས་ལ་འགྲན་འོས་ཉིད། །
ལས་སྨོན་བཟང་བོས་གཅིག་ཏུ་འབྲེལ་བ་ཡི། །
བློ་ལྡན་བློ་གསལ་སློབ་མའི་ཁྱུ་ཚོགས་ཀྱིས། །
རིགས་ལྡན་བླ་མའི་དྲི་མེད་གསུང་གི་བཅུད། །
ཉིན་རེར་སྤྱོད་ལ་ཐུབ་པ་མཆོག་ཀྱང་མཚར། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
གནམ་བསྐོས་སའི་ཚངས་པ་ཆེན་པོའི་རྒྱལ་ས་པེ་ཅིན་དུ་མཐོ་རིམ་ནང་བསྟན་
171



རྗེ་ངག་དབང་ཡོན་ཏན་བཟང་བོའི་རྣམ་ཐར།
སློབ་གླིང་གིས་སློབ་དཔོན་དུ་གདན་འདྲེན་ཞུས་ཤིང་། ཧལ་ཧ་རྗེ་བཙུན་དམ་
པའི་ཞལ་བཟང་ཉེ་བར་མཇལ་བ་དང་། ཇོ་ནང་བླ་མ་རྣམ་གསུམ་གྱི་བཀའ་
འབུམ་འཕྲུལ་པར་དུ་བཞེངས་པ་གཙོ་བོར་བརྗོད་པའི་སྐབས་ཀྱི་སརྒ་སྟེ་དགུ་
པའོ། ། ། །
172



བཅུ་བ། ཇོ་ནང་བའི་ཆོས་སྡེ་སོ་སོར་ཞབས་སོར་བཀོད་དེ་
གཞན་སྟོང་དུས་ཁྲིད་ཆེན་མོ་འཛུགས་པ་དང་ཟུང་དུ་
འབྲེལ་ཏེ་དུས་འཁོར་དབང་ཆེན་དུ་མ་ཕྱག་ཏུ་
བསྟར་བའི་ཚུལ།
དོལ་པོའི་བཀའ་སྲོལ་དྲི་མེད་བདུད་རྩིའི་བཅུད། །
བདག་བློ་གསེར་གྱི་བུམ་བཟང་ཡངས་པ་རུ། །
གཅིག་ཏུ་བསྐྱིལ་བའི་ཆོས་རྗེ་ཡིད་བཞིན་ནོར། །
སྙིང་དབུས་ཆུ་མཚོར་རོལ་བའི་ཤིས་དགུ་སྩོལ། ། །
ཟླ་བཅུ་གཅིག་པའི་ཚེས་ཉི་ཤུ་ལ་མཆོག་སྤྲུལ་ཀུན་དགའ་ཡོན་ཏན་ལྷུན་
འགྲུབ་ཀྱི་གཙོས་ དཔལ་ མི་ འགྱུར་ བདེ་ ཆེན་ གླིང་ གི་ ཆེ་ དགུ་ རྣམས་ ཀྱིས།
རིགས་ལྡན་སྤྲུལ་བའི་སྐུ་རྗེ་བླ་མ་རིན་པོ་ཆེ་དགོན་འདིར་ཆིབས་བསྒྱུར་གནང་
དགོས་པ་གསོལ་བ་བཏབས་པ་ཇི་ལྟ་བ་བཞིན་རྔ་ཡུལ་རིག་པ་འབྱུང་བའི་གྲོང་
ཁྱེར་གྱི་སའི་ཐིག་ལེ་རྩི་ནང་ཆོས་ཀྱི་སྡེ་ཆེན་པོར་སེར་སྦྲེངས་ཀྱིས་བསུ་བ་དང་
བཅས་ཕྱག་ཕེབས། དེར་ཟླ་གཅིག་ལྷག་ལ་ བཞུགས་ཏེ་ རྒྱུ་འབྲས་ཐེག་པ་
མཆོག་གི་གནས་ལུགས་ཟབ་མོའི་དོན་རྣམ་པར་ངེས་པ་རྗེ་ཇོ་ནང་བ་ཆེན་པོའི་
རང་ལུགས་འཇིགས་མེད་གདོང་ལྔའི་ང་རོ་མཆོག་སྤྲུལ་ཡོན་ཏན་ལྷུན་འགྲུབ་ཀྱི་
གཙོས་གྲྭ་མང་ལ་ཞིབ་ཁྲིད་གནང་། དེའི་སྐབས་ཀྱི་གསུང་འཕྲོས་ཤིག་ལ་
173



རྗེ་ངག་དབང་ཡོན་ཏན་བཟང་བོའི་རྣམ་ཐར།
བཀའ་འཁོར་ལོ་ཐ་མའི་གསུང་རབ་ལས་སེམས་ཅན་ལ་དོན་དམ་ཆོས་ཉིད་ཀྱི་
ཡེ་ཤེས་ཡོད་པ་གསུང་བ་ཇི་ལྟ་བ་བཞིན་རྒྱལ་ཚབ་བྱམས་པས་བསྡུས་འགྲེལ་གྱི་
ཚུལ་གྱིས་ལེགས་པར་བཀྲལ་བ་ན་རྩ་བ་ངེས་དོན་གྱི་མདོའི་སྒྲ་ཇི་བཞིན་པ་
བསྡུས་པའི་ཚུལ་གྱིས་ངེས་དོན་སྙིང་བོའི་ཚུལ་ལེགས་པར་ཕྱེ་བར་མཛད་པ་ལས་
མདོའི་སྒྲས་ཟིན་གྱི་དགོངས་པ་གཞན་དུ་དྲངས་ཏེ་དོན་ལོག་པ་ཞིག་བཤད་བྱར་
གཏན་མ་མཛད། དེའི་ཚུལ་ཇི་ལྟར་ཤེས་ཟེར་ན། རྒྱུད་བླ་མ་ལས། སངས་
རྒྱས་ཡེ་ཤེས་སེམས་ཅན་ཚོགས་ཞུགས་ཕྱིར། ། རང་བཞིན་དྲི་མེད་དེ་ནི་
གཉིས་མེད་དེ། ། ཞེས་པའི་ལུང་གིས་གསལ་བར་བསྟན་ཡོད།
དེ་ཡང་དོན་དམ་ཆོས་ཉིད་ཀྱི་སངས་རྒྱས་ཀྱི་ཡེ་ཤེས་གཞི་དུས་ཀྱི་སེམས་
ཅན་མཐའ་དག་ལ་ཉེ་རིང་གི་ཁྱད་པར་མེད་པར་ཆོས་ཅན་ལ་ཆོས་ཉིད་ཀྱིས་
ཚུལ་དུ་ཞུགས་ཤིང་ཁྱབ་པའི་རྒྱུ་མཚན་དེའི་ཕྱིར་ན་སེམས་ཀྱི་རང་བཞིན་འོད་
གསལ་ཞིང་དྲི་མ་མེད་པའི་ནང་རིག་འགྱུར་མེད་དེ་ནི་དོན་དམ་པའི་འབྲས་
བུའི་ཡེ་ཤེས་ཆོས་སྐུ་དང་རྣམ་པ་ཀུན་ཏུ་གཉིས་སུ་མེད་པའི་ངོ་བོ་ཉིད་ཡིན་པར་
ལུང་རིགས་དང་བཅས་ཞིབ་བཤད་མཛད་པ་མ་ཟད། དེ་དང་གནད་གཅིག་
པར་དཔལ་མགོན་འཕགས་པ་ཀླུ་སྒྲུབ་ཀྱི་ཞལ་སྔ་ནས་ཀྱང་། ཆོས་དབྱིངས་
བསྟོད་པ་ལས། ས་ཡི་དཀྱིལ་ན་ཡོད་པའི་ཆུ། ། དྲི་མ་མེད་པར་གནས་པ་ལྟར།
ཉོན་མོངས་ནང་ན་ཡེ་ཤེས་ཀྱང་། ། དེ་བཞིན་དྲི་མ་མེད་པར་གནས། །
ཞེས་སོགས་གསུངས་པ་བཞིན་ནང་རིག་འགྱུར་མེད་འོད་གསལ་བའི་སེམས་
གཞི་དུས་སུ་ཡོད་པ་དེ། དཔེར་ན་སའི་དཀྱིལ་ན་ཆུ་གཙང་དྲི་མ་མེད་པ་གནས་
པ་ལྟར་སེམས་ཅན་གྱི་དྲི་མ་ཉོན་མོངས་པའི་སྦུབས་ནང་དུ་ངོ་བོ་ཇི་ལྟར་དུ་ཡོད་
ན་ཡེ་ཤེས་ཆེན་པོ་དྲི་མ་མེད་པའི་ངོ་བོ་ཉིད་དུ་ཡེ་ནས་མི་འགྱུར་བའི་ཚུལ་གྱི་
174



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ།
ཡོད་ལ། དེ་མངོན་དུ་འགྱུར་ཚུལ་སློབ་དཔོན་འཕགས་པ་ལྷའི་ཞལ་སྔ་ནས།
བུམ་ནང་གི་མར་མེ་བུམ་པ་བཅག་པས་མངོན་པ་ལྟར་སེམས་ཅན་གྱི་ལུས་ནང་
གི་ཡེ་ཤེས་བླ་མའི་ཞལ་གྱི་མན་ངག་གིས་ལེགས་པར་གསལ་བར་འགྱུར་ཚུལ།
ཇི་ལྟར་མར་མེ་བུམ་ནང་གནས། ། ཕྱི་རོལ་དུ་ནི་སྣང་མི་འགྱུར། ། བུམ་པ་དེ་
ཉིད་བཅག་གྱུར་ན། ། དེ་འོག་མར་མེའི་འོད་སྣང་འགྱུར། ། དེ་བཞིན་བུམ་
པ་རང་ལུས་ཉིད། ། དེ་ཉིད་མར་མེ་ལྟ་བུ་ཉིད། ། བླ་མའི་ཁ་ཡིས་ལེགས་
བཅག་ན། ། སངས་རྒྱས་ཡེ་ཤེས་གསལ་བར་འགྱུར། ། ཞེས་སོགས་བྱམས་
ཀླུའི་དགོངས་པ་འགལ་མེད་ཀྱི་ཚུལ་གྱི་མཐར་ཐུག་ན་གཞི་དབྱིངས་ཉིད་སངས་
རྒྱས་ཀྱི་ཡེ་ཤེས་ཡོན་ཏན་མཐའ་ཡས་པ་དང་ལྡན་པར་ངེས་པ། རྗེ་སྒྲོལ་མགོན་
ཞབས་ཀྱིས་ཀྱང་། བཅོམ་ལྡན་ཤཱཀྱ་སེང་གེའི་ཆོས་སྐུ་དེ། ། སངས་རྒྱས་ཡོན་
ཏན་ཀུན་གྱི་རྒྱན་དང་ལྡན། ། བདག་གི་ལུས་ངག་ཡིད་ལ་དེ་ཉིད་ཁྱབ། །
ལུས་ངག་ཡིད་ནི་ལོག་སྣང་འཁྲུལ་སྣང་ཙམ། ། ཞེས་པ་ལ་སོགས་པས་དོན་
དམ་ཆོས་ཉིད་ཀྱི་ཡེ་ཤེས་ཆོས་སྐུ་གཞི་ སེམས་ ཅན་ གྱི་དུས་ན་རང་ཆས་སུ་
བཞུགས་ཚུལ། དབུ་མ་ཡིད་བཞིན་ནོར་བུ་སོགས་གསུང་རབ་ཀྱི་དགོངས་པ་
འགྲེལ་ཚུལ་རང་ལུགས་དག་ཅིང་མ་འདྲེས་པའི་རིགས་པའི་གནད་ཕྲ་མོ་ཀུན་ལ་
མི་འཆུག་ པའི་གཟེར་ ཐེབས་པའི་སྒོ་ནས་ཞིབ་བཤད་མང་དུ་མཛད་པས།
གཟུར་གནས་བློ་ལྡན་རྣམས་ལ་དོན་དམ་ཆོས་ཉིད་ཀྱི་ཡེ་ཤེས་ཞེས་པའི་དོན་ལ་
གཏིང་ཚུགས་པའི་ངེས་ཤེས་དང་ཉམས་མྱོང་ཁྱད་པར་ཅན་འཁྲུངས།
སྔོན་དུས་འཇམ་མགོན་བླ་མ་ཏཱ་ར་ནཱ་ཐའི་རྟག་བརྟན་དམ་ཆོས་གླིང་དུ་
གཞན་སྟོང་དབུ་མ་ཆེན་པོའི་དུས་ཁྲིད་བཙུགས་པ་དེ་ཉིད་བསྐྱར་གསོའི་ཚུལ་
གྱིས་ཇོ་ནང་བའི་དགོན་སྡེ་སོ་སོར་གཞན་སྟོང་དུས་ཁྲིད་འཛུགས་པའི་ཐོག་མ་
175



རྗེ་ངག་དབང་ཡོན་ཏན་བཟང་བོའི་རྣམ་ཐར།
འདི་ནས་དབུ་བཟུང་སྟེ། ངེས་དོན་མི་འགྱུར་བདེ་ཆེན་གླིང་དུ་ལོ་ལྟར་དུས་
ཁྲིད་བྱེད་པ་པོ་གཞན་སྟོང་དབུ་མའི་དོན་ལ་གཞན་དྲིང་མི་འཇོག་པའི་རྣམ་
དཔྱོད་ཀྱི་རྩལ་རྫོགས་པ་མཆོག་སྤྲུལ་ཡོན་ཏན་ལྷུན་འགྲུབ་ཉིད་མངའ་གསོལ་ཏེ་
དྲི་མེད་ལྷ་དར་ཆེ་ལེགས་ཀྱི་གནང་སྦྱིན་དང་དགྱེས་ཚོར་ཚད་མེད་མཛད།
འདི་སྐབས་ཕྲན་བུས་ཀྱང་རྗེ་བླ་མ་མཆོག་གི་གཞན་སྟོང་དབུ་མ་རྒྱས་ཁྲིད་ཀྱི་
དགའ་སྟོན་ཉམས་སུ་མྱོང་བའི་སྐལ་བ་བཟང་བོའི་དུས་སྟོན་ཤར། རྗེ་བླ་མ་
མཆོག་གིས་ཐུབ་པའི་བསྟན་པ་རིན་པོ་ཆེ་ཐུགས་ཀྱི་ཟེའུ་འབྲུར་བཅིངས་ཏེ་དགེ་
འདུན་མང་ལ་ཆོས་འདུལ་བ་བཅས་མཚམས་གཞིར་བཟུང་བའི་དགེ་འདུན་
པའི་ནང་ཁྲིམས་དམ་དགོས་པའི་རྒྱུ་མཚན་བཤད་པས། ཐུགས་རྗེ་དང་གསུང་
ཚུལ་མཁས་པའི་དབང་གིས་བློ་སྣ་རང་དབང་མེད་པར་བསྒྱུར་ཏེ་དགེ་འདུན་
བགྲེས་གཞོན་བར་མ་ཐམས་ཅད་ནས་གང་གསུང་གུས་པས་དང་བླངས་ཀྱིས་
ཀུན་སྤྱོད་ཞི་དུལ་ལ་གནས་ཤིང་འཆད་ཉན་ལ་ཧུར་སྐྱེད་མཛད་པ་བྱུང་། དེ་
ནས་སྒོ་མང་ཧྭར་བ་འཇམ་དབྱངས་བློ་གྲོས་རྗེ་བླ་མའི་དགྱེས་ཞལ་མཇལ་དུ་
ཕེབས་ནས་གསུང་འཕྲོས་ཞིབ་ཅིང་ཕན་ཚུན་དགྱེས་འཛུམ་དགའ་དད་འཕེལ།
སྒོ་མང་ཨ་ལགས་ཀྱིས་རང་ཉིད་ཀྱི་ལྷ་སྡེ་སོ་སོ་ལ་ཕྱིས་སུ་རྗེ་བླ་མ་མཆོག་གི་དུས་
འཁོར་དབང་ཆེན་བསྐུར་སྐབས་དེའི་གྲལ་དུ་སོང་ན་ཧ་ཅང་ལེགས་ཚུལ་གྱི་སྐུལ་
མ་མཛད་པ་བཞིན། ཕྱིས་སུ་དེ་ལུགས་ལྟར་ཚོ་དྲུག་ལྷ་སྡེ་ཕལ་ཆེར་དབང་གྲལ་
དུ་ཞུགས་པས་ཕན་ཚུན་ཆོས་དང་དམ་ཚིག་གི་འབྲེལ་བ་ཟབ་ཅིང་དགོན་གོང་
འོག་གི་དགེ་འདུན་པ་རྣམས་ཐུགས་མཐུན་ཞིང་སྟོན་པ་དང་བསྟན་པ་གཅིག་
པའི་ཆོས་ཀྱི་གྲོགས་པོ་ཡིན་པ་ངོས་ཟིན་ཏེ། ཐུགས་སྣང་གཤིན་པའི་དགེ་
མཚན་གྱི་འོད་སྣང་དཀར་བོས་ཁྱབ།
176



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ། །
དགུང་གྲངས་ རེ་ བདུན་ པ་ དངོས་ པོ་ ཞེས་ པ་ ཤིང་ཁྱི་ལོའི་གནམ་ལོ་
གསར་ཚེས་ཀྱི་དགའ་སྟོན་ལ་རོལ། འགའ་ཞིག་གིས་ཞུས་ངོར་ཡུལ་ལྷ་ཤུག་པ་
བདུད་རྗེ་ངེས་དོན་བསྟན་སྐྱོང་ལ་བསང་ཡིག་ལྗགས་རྩོམ་མཛད་པས་ཡུལ་དེར་
ཕུན་སུམ་ཚོགས་པའི་དགེ་མཚར་གྱི་སྣང་བས་ཁྱབ་པར་མཛད། དེ་ནས་
གཞན་སྟོང་དབུ་མ་རྒྱས་ཁྲིད་ཀྱི་མཇུག་རྫོགས་ནས་ཆོ་འཕྲུལ་ཟླ་བའི་ཚེས་བཅུ་
དྲུག་ནས་སློབ་མ་རྗེས་འཛིན་དང་ས་ཆོག་གི་སྐོར་དམ་པའི་ཕྱག་བཞེས་འཁྲུལ་
མེད་ཀྱིས་བརྒྱན་པ་རྣམས་སྔོན་དུ་བཏང་སྟེ། མཆོག་སྤྲུལ་འཇིགས་མེད་རྡོ་རྗེ།
མཆོག་སྤྲུལ་ཡོན་ཏན་ལྷུན་འགྲུབ་སོགས་བླ་སྤྲུལ་ཆེ་དགུ་དང་། རྔ་ཡུལ་རིགས་
པ་འབྱུང་བའི་ཞིང་གི་དགོན་ཁག་མང་བོ་ནས་ཕེབས་པའི་དགེ་འདུན་པ་སྤྱི་
དང་། ཁྱད་པར་གཞི་བྱེས་ཀྱི་དད་ལྡན་ཕོ་མོ་ཁྲི་ཕྲག་ལ་ཉེ་བ་ཙམ་གྱི་ཆགས་
ཅན་རིགས་ཀྱི་གདུལ་བྱ་བགྲང་ལས་འདས་པ་ལ། ཁྱབ་བདག་འཁོར་ལོའི་
དབང་ཕྱུག་ཆེན་པོ་ཉིད་གདོད་མའི་མགོན་པོ་དང་པོའི་སངས་རྒྱས་ཀྱི་སྐུར་
བཞེངས་ཏེ་རྒྱུད་སྡེ་གཞན་དང་བཤད་སྲོལ་མི་འདྲ་བར་ཕྱི་ནང་གཞན་གསུམ་
སྦྱར་ཏེ་རྒྱུད་དོན་གཏན་ལ་འབེབས་པ། རྒྱུད་ཐམས་ཅད་ཀྱི་རྒྱལ་བོ་དཔལ་
དུས་ཀྱི་འཁོར་ལོའི་སྨིན་བྱེད་དབང་གི་སྟ་གོན་སྔོན་དུ་འགྲོ་བའི་བྱིས་པ་ལྟར་
འཇུག་པའི་དབང་བདུན། གོང་མ་གོང་ཆེན། རྡོ་རྗེ་སློབ་དཔོན་བདག་པོ་
ཆེན་པོའི་དབང་དང་བཅས་པ་ཉིན་བདུན་པའི་ལུགས་སུ་གནང་། མཇུག་ཏུ་
ཚིག་སྦྱོར་ཕུལ་དུ་བྱུང་བའི་མཎྜལ་ཞུ་འབུལ་དང་ཟང་ཟིང་གི་བདོག་པའི་ཆོས་
ཡོན་གཏོས་ཆེ་བ་བཏེགས། །
ཚེས་ཉེར་ལྔ་ལ་བསེ་དགོན་ཐུབ་བསྟན་ཕྱོགས་རྒྱལ་གླིང་གི་ཆེ་བགྲེས་
རྣམས་ཀྱི་རྗེ་བླ་མ་རིན་པོ་ཆེ་དགོན་དེར་ཕེབས་དགོས་པའི་སྙན་ཞུ་ཕུལ་བ་ལྟར་
177



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཆིབས་བསྒྱུར་གནང་། དེ་ནས་སྒྲུབ་བརྒྱུད་བསྟན་པའི་འབྱུང་གནས་ཆོས་སྡེ་
ཆེན་པོ་དཔལ་ཐུབ་བསྟན་ཕྱོགས་ལས་རྣམ་རྒྱལ་གླིང་གི་ཉེ་འདབས་སུ་ཕེབས་པ་
ན་དགེ་འདུན་པ་བདུན་བརྒྱ་ལྷག་གིས་ཆོས་གོས་སྣམ་སྦྱར་སོགས་ངུར་སྨྲིག་གི་
རྟགས་ཀྱིས་མཛེས་པར་ཀླུབས་ཤིང་། གདུགས་དང་། རྒྱལ་མཚན་ལ་སོགས་
པའི་མཆོད་རྫས་དུ་མ་ཐོགས་ཏེ་སེར་ཕྲེང་གི་བཀོད་པ་ཤིན་ཏུ་མཛེས་པས་
བསུས་ཏེ། སྐྱབས་མགོན་མཆོག་སྤྲུལ་རིན་པོ་ཆེ་མཁར་ཤེས་རབ་ཆོས་འཕེལ་
དང་བསེ་སྤྲུལ་བའི་སྐུ་ཀུན་བཟང་གཞན་ཕན་སོགས་ཀྱིས་རྗེ་བླ་མ་རིན་པོ་ཆེ་ལ་
དར་ཁ་རྩེ་སྤྲོད་ཀྱི་སྒོ་ནས་ཐུགས་ནང་གཤིན་པའི་གསུང་འཕྲོས་ཞིབ་ཅིང་གསོལ་
སྟོན་ཟབ་རྒྱས་ཞུས།
དེ་ནས་མཚུངས་མེད་རྗེ་བཙུན་བླ་མ་ཀུན་དགའ་ཐུགས་རྗེ་དཔལ་གྱི་
གཟིམ་ཤག་ཏུ་རྗེ་བླ་མ་རིན་པོ་ཆེ་དཔོན་གཡོག་རྣམས་གདན་དྲངས་ཏེ་རྣམ་
གཉིས་ཐུགས་ཡིད་གཅིག་འདྲེས་ལྟ་བུའི་ངང་ནས་ཕན་ཚུན་དགྱེས་འཛུམ་གྱིས་
གསུང་འཕྲོས་དམར་ཞིང་དཀར་དམར་གྱི་གསོལ་སྟོན་ཟབ། དེ་ནས་ཚོམས་
ཆེན་ཁང་དུ་ངེས་དོན་བསྟན་ པའི་མངའ་བདག་མཚུངས་མེད་ཆོས་རྗེ་ཡིད་
བཞིན་ནོར་བུ༧ངག་དབང་ཡོན་ཏན་བཟང་བོའི་ཞལ་སྔ་ནས་འཇིགས་མེད་
གདོང་ལྔའི་ཁྲི་ལ་འཁོད་དེ། སྐྱབས་མགོན་མཆོག་སྤྲུལ་རྣམ་གཉིས་ཀྱི་གཙོས་
དགེ་འདུན་པ་བདུན་བརྒྱ་ལྷག་ལ། རྗེ་ཉིད་ཀྱིས་མཛད་པའི་རྒྱུ་འབྲས་ཐེག་པ་
མཆོག་གི་གནས་ལུགས་ཟབ་མོའི་དོན་རྣམ་པར་ངེས་པ་རྗེ་ཇོ་ནང་བ་ཆེན་པོའི་
རང་ལུགས་འཇིགས་མེད་གདོང་ལྔའི་ང་རོའི་ཟབ་ཁྲིད་གནང་།
དེ་སྐབས་གཞུང་གི་མཚན་དོན་གྱི་བཤད་པ་ལས་འཕྲོས་ཏེ་རྒྱུ་འབྲས་
ཐེག་པ་མཆོག་གི་གནས་ལུགས་གཅིག་ཚུལ། རྒྱུ་འབྲས་ཐེག་པའི་མཐར་ཐུག་
178



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ། །
གི་གནས་ལུགས་ནི་གཞི་འབྲས་དབྱེར་མེད་གདོད་མ་ཆོས་སྐུ་ཉིད་ཡིན་ལ། དེ་
ལའང་གནས་ལུགས་སྤྲོས་པ་སྟོང་ཕྱོགས་ནས་དམིགས་པ་དང་བཅས་པའི་ཡུལ་
གྱི་རང་བཞིན་སྟོང་བ་ཉིད་ཀྱི་ཆ་དེ་སྐབས་འདིའི་དོན་དམ་པའི་རྒྱུ་དང་། རང་
བཞིན་སྤྲོས་མེད་ཀྱི་དབྱིངས་དེ་ཉིད་ལས་ཤིན་ཏུ་ཕྲ་ཞིང་དྭངས་པའི་མཚར་
བཀོད་ཀྱི་རྣམ་པ་ཀུན་ནས་རྫོགས་པའི་རང་བྱུང་ལྷུན་འགྲུབ་འགྱུར་མེད་བདེ་བ་
ཆེན་པོའི་ཡེ་ཤེས་དེ་སྐབས་འདིའི་དོན་དམ་པའི་འབྲས་བུ་ཡིན་ཞིང་། དེ་
གཉིས་ཀྱང་དོན་གྱི་གནས་ཚོད་ལ་གཞི་དབྱིངས་རང་བྱུང་ཡེ་ཤེས་ཉག་གཅིག་
ལས་རྣམ་པ་ཀུན་ནས་གཉིས་སུ་མེད་ཅིང་གཞན་ཀུན་རྫོབ་སྤྲོས་པ་མཐའ་དག་
གིས་སྟོང་བས་གཞན་སྟོང་ངེས་པ་དོན་གྱི་ཡིན་ལུགས་དོན་དམ་བདེན་པ་ཉིད་
ཡིན་ཞིང་། དེའི་སྟོང་ཕྱོགས་ཆོས་དབྱིངས་དང་ཆོས་ཀྱི་གནས་ཉིད་དང་ཆོས་
སྐྱོན་མེད་པ་དང་རང་བཞིན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པའི་ཆ་
ནས་མདོ་ཕྱོགས་བཀའ་བར་བའི་སྡེ་སྣོད་རྣམས་སུ་རྣམ་བཅད་དགག་ཕྱོགས་
ནས་གཙོར་བསྟན་དང་། ངེས་དོན་ཕྱིར་མི་ལྡོག་པའི་གཏམ་བཀའ་ཐ་མའི་
མདོ་སྡེ་རྣམས་སུ་སྣང་ཕྱོགས་ཆོས་དབྱིངས་དོན་དམ་པའི་རྣམ་པ་ཐམས་ཅད་
པའི་ཡོངས་གཅོད་སྒྲུབ་པའི་ཕྱོགས་ནས་ཀུན་རྫོབ་མེད་པ་དང་། དོན་དམ་
ཡོད་པའི་ཁྱད་ལེགས་པར་ཕྱེས་ནས་བསྟན་ཀྱང་བཀའ་བར་ཐ་དེ་དག་གིས་སྤྱིར་
གནས་ལུགས་ཆོས་དབྱིངས་རྣམ་མེད་རྣམ་བཅས་ཀྱི་ཆ་གང་བསྟན་ཐམས་ཅད་
དོན་དམ་པའི་རྒྱུ་སྟོང་བ་ཉིད་ཀྱི་ཕྱོགས་ནས་བསྟན་པ་ཡིན་ལ། སྔགས་ཕྱོགས་
རྒྱུད་སྡེ་རིན་པོ་ཆེ་རྣམས་སུ་གཞིའི་གནས་ལུགས་རང་བྱུང་སྟོང་བ་ཉིད་ཀྱི་ཡེ་
ཤེས་འགྱུར་མེད་བདེ་བ་ཆེན་པོའི་ངོ་བོར་གདོད་ནས་རྟག་ཏུ་བཞུགས་པ་དེ་
དང་པོའི་སངས་རྒྱས་དང་རྡོ་རྗེ་སེམས་དཔའ་དང་། འདོད་ཆགས་ཆེན་པོ་
179



རྗེ་ངག་དབང་ཡོན་ཏན་བཟང་བོའི་རྣམ་ཐར།
སོགས་དོན་དམ་པའི་ཡེ་ཤེས་ཀྱི་ལྷ་ཀུན་ནས་ཕྱག་དང་ཞབས་སོགས་རྣམ་པ་
ཐམས་ཅད་པའི་བདག་ཉིད་བདེ་བ་ཆེན་པོའི་ཕྱོགས་ནས་ཕར་ཕྱིན་ཐེག་པའི་སྡེ་
སྣོད་རྣམས་དང་མི་འདྲ་བར་ཆེས་གསལ་ཞིང་ཟབ་པའི་སྒོ་ནས་ལེགས་པར་
བསྟན་པ་ཡིན་ པས། མདོ་དང་སྔགས་ཀྱི་སྡེ་སྣོད་ཀྱིས་བསྟན་བྱའི་གནས་
ལུགས་མཐར་ཐུག་ཡེ་གཞི་ཆོས་དབྱིངས་རང་བྱུང་ཡེ་ཤེས་ཆེན་པོ་ཉག་གཅིག་ཏུ་
དགོངས་པའི་འབབ་སྟེགས་གཅིག་ཀྱང་འགལ་བ་མེད་པའི་ཚུལ་ལས་བརྩམས་
ཏེ། ངེས་དོན་དབུ་མའི་གསང་གནད་རྣམས་ཐང་མར་བརྡལ་བས་བློ་གཟུ་
བོར་གནས་པའི་མཁས་པ་རྣམས་ཀྱི་ཡིད་ཀྱི་ཤིང་རྟ་ལེགས་བཤད་ནོར་བུས་
ཡོངས་སུ་གཏམས་པར་མཛད།
དེར་མ་ཟད་ཆོས་སྡེ་ཆེན་པོ་འདི་ཉིད་ངེས་དོན་བསྟན་པའི་རྩ་ལག་
གཅིག་ཏུ་ངེས་ཕྱིར་ལོ་རེ་བཞིན་གཞན་སྟོང་དབུ་མ་ཆེན་པོའི་དུས་ཁྲིད་ཞིག་
ཡོད་ན་ངེས་དོན་གྱི་བསྟན་པ་རིན་པོ་ཆེ་ཉི་མ་ཤར་བ་བཞིན་ཡོང་བ་འདུག
དེས་ན་སངས་རྒྱས་ཀྱི་བསྟན་པའི་སྙིང་བོ་ནི། ངེས་དོན་དབུ་མ་གཞན་སྟོང་གི་
བསྟན་པ་འབའ་ཞིག་ཡིན་པ་དང་། དེ་ཉིད་ཆོས་རྗེ་དོལ་པོ་ཡབ་སྲས་ཀྱི་ཐུགས་
དམ་གྱི་མཐིལ་ཡིན་པ་མ་ཟད། གཞན་སྟོང་དབུ་མ་ཆེན་པོའི་སྲོལ་འཛམ་གླིང་
མཛེས་པར་བྱེད་པའི་རྒྱན་དྲུག་གི་གསུང་རབ་རྣམས་ཀྱི་རྗེས་སུ་འབྲང་སྟེ་གསལ་
བར་མཛད་པ་བཞིན། དེང་དུས་ཀྱང་བློ་གསལ་འདུས་པའི་ཚོགས་ལ་འཆད་
ཅིང་སྟོན་པའི་སྒོ་ནས་བཤད་པའི་རྒྱུན་གསར་དུ་ཚུགས་ན་ཀུན་མཁྱེན་ཡབ་སྲས་
དགྱེས་བྱེད་བླ་ན་མེད་པ་ཡིན་ཚུལ་སོགས་ལས་འཕྲོས་ཏེ། གཞན་སྟོང་དུས་
ཁྲིད་བྱེད་པ་པོ་བསེ་མཁར་གཉིས་ཀྱིས་ལོ་རེ་བཞིན་རེས་མོས་ཀྱི་ཁུར་ལེན་
དགོས་པའི་བཀའ་ནན་ལྡོག་ཏུ་མེད་པ་སྩལ། དེ་སྐབས་རྒྱལ་བའི་ལུང་ཟིན་
180



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ། །
གོང་སྤྲུལ་ཡོན་ཏན་རྒྱ་མཚོའི་སྒྱུ་མའི་རོལ་གར་མཁར་སྤྲུལ་བའི་སྐུས་ལེགས་སོའི་
ཞུ་འབུལ་དང་བཅས་བསྟན་པ་སྤྱིའི་གནད་ལ་དགོངས་ཏེ་བསྔགས་ཚིག་ཀྱང་
འདི་ལྟར། སྙིགས་དུས་བསྟན་པའི་སྒྲོན་མེ། ། རིས་མེད་གྲུབ་མཐའ་རྒྱ་
མཚོ། ། ཁྱད་པར་ཟབ་མོ་གཞན་སྟོང་། ། ཀླུ་ཐོགས་ དགོངས་ པ་ གཅིག་
དྲིལ། ། མ་ནོར་གསལ་བར་སྟོན་མཛད། ། མཁས་མཆོག་ཡོན་ཏན་བཟང་བོ།
ཁྱེད་མིན་སུ་ཡང་མེད་དོ། ། བསྟན་པའི་ལག་རྗེས་བཟང་བོ། ། ནམ་ཡང་
ཉམས་པ་མེད་པར། ། བསྐལ་བརྒྱར་ཞབས་པད་བརྟན་ཤོག ། ཅེས་སོགས་
བསྟོད་བསྔགས་ཀྱི་མཆོད་སྤྲིན་བསྟར་ཞིང་། བཀྲ་ཤིས་པའི་དགེ་མཚན་ཕྱོགས་
ཀུན་ཏུ་ཁྱབ། ཚུལ་དེ་ལྟ་བུའི་མཛད་པ་ནི་ངེས་པར་ཡ་མཚན་ཆེ་ཞིང་བསྔགས་
པའི་ཡུལ་དུ་གྱུར་བ་མ་ཟད། དུས་ངན་འདི་ལྟ་བུར་སྙིང་སྟོབས་མཆོག་ ཏུ་
བརྟན་པོས་བསྟན་འགྲོའི་དོན་ལ་གཞོལ་ཞིང་ངེས་དོན་བསྟན་པ་ཐུགས་ཀྱིས་
གཅེས་པར་བཟུང་བའི་བྱང་ཆུབ་སེམས་དཔའ་ཆེན་པོའི་ངང་ཚུལ་ཡིན་པ་ཤེས་
པར་བྱའོ། །
ལ་ལས་བསྟན་འཛིན་དུ་ཁས་འཆེའང་འཛིན་རྒྱུའི་བསྟན་པ་ཅི་ཡིན་
དང་། ཐབས་གང་གིས་འཛིན་པ་དང་། ཚུལ་ཇི་ལྟ་བུས་འཛིན་པར་བྱེད་
དགོས་ཚུལ་རྟོག་དཔྱོད་ཙམ་ཡང་མེད་པ་དང༌། ཤེས་བྱ་མཐའ་དག་གཏན་ལ་
ཕབ་པར་རློམ་པའི་མངོན་པའི་ང་རྒྱལ་ཅན་རྣམས་ཀྱང་ཆོས་ཀྱི་གནད་གང་ན་
ཡོད་མི་ཤེས་པ་དང་། ལྷའི་སྒྲུབ་ཐབས་དང་ལས་ཚོགས་ཕྲན་ཚེགས་ལྟ་བུས་
ཚིམ་ནས་བསྟན་པའི་གནད་ལ་གོ་བ་འཚོལ་མཁན་ཉུང་བས་གཞན་སྟོང་དབུ་མ་
ཆེན་པོའི་དུས་ཁྲིད་འདི་ལྟ་བུ་བསྟན་པའི་ཟབ་གནད་བླ་ན་མེད་པ་ཞིག་ཡིན་པ་
ཤེས་མཁན་དཀོན་པར་སྣང་ངོ༌། །
181



རྗེ་ངག་དབང་ཡོན་ཏན་བཟང་བོའི་རྣམ་ཐར།
དེ་ནས་གཞན་སྟོང་དབུ་མའི་ཁྲིད་མཇུག་རྫོགས་ནས། རྗེ་བླ་མ་ཐུགས་
རྗེ་དཔལ་དང་། བསེ་མཁར་གཉིས་ཀྱི་གཙོས་གཞི་བྱེས་ཀྱི་སེར་སྐྱ་ཁྲི་ཕྲག་བཞི་
ལས་བརྒལ་བ་ལ། དཔལ་དུས་ཀྱི་འཁོར་ལོའི་དབང་ཆེན་ཕྱག་ལེན་ཞིབ་ཅིང་
དག་པའི་ངོས་ནས་སྨིན་རྒྱས་སུ་བསྩལ་ཞིང་། སྤྱི་དང་བྱེ་བྲག་གི་གསུང་བཤད་
ངོ་མཚར་བ་ད་ལྟར་མཁས་པར་རློམ་པ་ཕལ་མོ་ཆེའི་ལྗགས་རྩེར་ཐོན་དཀའ་
བའི་དབང་གི་བརྡ་དོན་རྟགས་གསུམ་ངོ་འཕྲོད་ངེས་ཀྱི་བཤད་པ་ཟབ་མོ་གནང་
བས། རྡོ་རྗེ་རིགས་ཀྱི་གདུལ་བྱ་མཐའ་དག་གི་ཡིད་ཀྱི་བུམ་བཟང་བྱིན་རླབས་
བདུད་རྩིའི་ཟིལ་མངར་གྱིས་གཏམས་པར་མཛད་དོ། །
མཇུག་ཏུ་སྙན་འཇེབས་ཡིད་འཕྲོག་པའི་ཚིག་སྦྱོར་ཕུན་སུམ་ཚོགས་པའི་
མཎྜལ་ བཤད་ པ་ དང་ བཅས་ དངོས་ འབུལ་ གྱི་ འབྱོར་ བའང་ སྤམ་ མཐོ་ བ་
བཏེགས། དེ་ནས་རྗེ་བླ་མ་དཔོན་གཡོག་བཅས་ལྔ་རིག་སྨྲ་བའི་དབང་བོ་
ཀིརྟིའི་མཁན་པོ་ཐབས་མཁས་ཀྱི་དྲུང་དུ་ཕེབས་ཏེ་ཕན་ཚུན་ཐུགས་དགྱེས་པའི་
གསུང་གླེང་དམར་བ་བྱུང་། མཁན་རིན་པོ་ཆེ་ཨ་ཁུ་ཐབས་མཁས་ལགས་ཀྱིས་
རྗེ་བླ་མ་རིན་པོ་ཆེ་ལ་ལམ་གཙོ་རྣམ་གསུམ་གྱི་བཤད་ཁྲིད་གནང་ཞིང་། གསུང་
འཕྲོས་སུ་ཁྱེད་མང་དུ་ཐོས་པའི་དོན་ལ་སྒྲུབ་པ་ལྷུར་མཛད་པའི་བདག་ཉིད་
ཆེན་པོ་ཡིན་གཤིས། དཔལ་ལྡན་རྔ་ཡུལ་ཆོས་ཀྱི་ཞིང་འདི་ན་དཔལ་དུས་ཀྱི་
འཁོར་ལོའི་ དབང་ཆེན་ གཞན་དང་མི་ མཉམ་ པའི་ཚུལ་ གྱིས་ བསྐུར་ བས།
གདུལ་བྱ་རྣམས་ལ་འཕྲལ་ཡུན་ཀུན་ཏུ་ཕན་པ་དང་། དཔལ་དུས་ཀྱི་འཁོར་
ལོའི་ཆོས་སྐད་ཀྱི་ས་ཁྱབ་རྡོ་ཁྱབ་ཏུ་སོང་བས་རིགས་ལྡན་ཞིང་གི་དཔལ་ལ་
འགྲན་པ་ལྟ་བུ་སོང་བ་དང་། དགོན་གོང་འོག་གི་དགེ་འདུན་པ་རྣམས་ལ་
ཐུགས་མཐུན་དགོས་པའི་སྙན་སྐུལ་མང་དུ་ཞུས་པ་སོགས་ནི། ཁོང་ཅག་གི་
182



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ།
སྐྱབས་མགོན་བླ་མའི་བཀའ་ཡང་དེ་ལུགས་ལྟར་ཡིན་པས་བཀའ་དྲིན་ཆེ་ཞེས་
ཐུགས་དགྱེས་ཚོར་ཤིན་ཏུ་ཆེ་བ་དང་བཀུར་བཟོས་བླ་ན་མེད་པ་གནང་།
དེ་ནས་འབྲོག་དགེའི་བླ་སྤྲུལ་ ཆེ་དགུ་རྣམས་ཀྱིས་ གདན་ཞུས་ལྟར།
མཁའ་འགྲོའི་ལུང་གིས་བསྔགས་པའི་རྔ་ཡུལ་ཆོས་ཀྱི་སྡེ་ཆེན་པོ་འབྲོག་དགེ་
བསམ་འགྲུབ་གླིང་གི་ཉེ་འདབས་སུ་སླེབས་པ་ན། དགེ་འདུན་པ་སུམ་བརྒྱ་
ལྷག་གིས་སེར་སྦྲེངས་བྱས་ཏེ་འཕན་གདུགས། རྒྱལ་མཚན་སོགས་མཆོད་རྫས་
དུ་མ་ཐོགས་ཤིང་རོལ་མོ་འབུད་དཀྲོལ་སྣ་ཚོགས་དང༌། གསོལ་བ་འདེབས་
པའི་གདངས་དབྱངས་སྙན་པོར་སྒྲོག་པ་སོགས་བཀུར་སྟི་རྒྱ་ཆེན་པོ་དང་བཅས་
བསམ་འགྲུབ་འོག་མིན་ཆོས་ཀྱི་ཕོ་བྲང་གི་འཇིགས་མེད་རྡོ་རྗེའི་ཁྲི་འཕངས་
མཐོན་པོར་ཞབས་ཟུང་འཁོར་ལོའི་རི་མོ་ཉེ་བར་བཀོད། དེ་ནས་གཞི་བྱེས་
ཚང་མ་གདན་འཛོམས་པ་ལ་གཞུང་ནས་གསོལ་སྟོན་རྒྱས་པར་བསྟར། གཞུང་
གི་ལས་སྣེ་ཆེ་བགྲེས་རྣམས་ཀྱིས་དབང་ཞུ་བ་གནང་སྟེ། དུས་ཕུན་སུམ་ཚོགས་
པ་ཆོ་འཕྲུལ་ཟླ་བའི་དུས་ཆེན་དང་སྦྱར་ཏེ། གནས་ཕུན་སུམ་ཚོགས་པ་མཁས་
གྲུབ་བྱེ་བའི་འབྱུང་གནས་བསམ་འགྲུབ་ཆོས་ཀྱི་ཕོ་བྲང་དུ། སྟོན་པ་ཕུན་སུམ་
ཚོགས་པ་རིགས་ལྡན་མ་འགགས་པ་ངུར་སྨྲིག་འཆང་བའི་ཟོལ་གྱིས་བྱོན་པ།
ངེས་དོན་བསྟན་པའི་མངའ་བདག སྐྱབས་རྗེ་བླ་མ་རིན་པོ་ཆེ་ངག་དབང་
ཡོན་ཏན་བཟང་བོ་ཉིད་ཤེས་པ་མི་འགྱུར་བའི་བདེ་བ་དང་ཤེས་བྱ་རྣམ་པ་ཀུན་
ལྡན་གྱི་སྟོང་གཟུགས་ཀྱི་སྐུ་གཉིས་ངོ་བོ་རོ་གཅིག་པའི་སྐུ་ཅན་དཔལ་ལྡན་དུས་
ཀྱི་འཁོར་ལོའི་སྐུར་བཞེངས་ཏེ། འཁོར་ཕུན་སུམ་ཚོགས་པ་སྐྱབས་མགོན་
མཆོག་སྤྲུལ་རིན་པོ་ཆེ་ཀུན་དགའ་ཡོན་ཏན་ལྷུན་འགྲུབ་དང་། མཆོག་སྤྲུལ་
ངག་གི་དབང་ཕྱུག་སོགས་སྐྱེས་ཆེན་དུ་མ་དང་ཆགས་ཅན་རིགས་ཀྱི་གདུལ་བྱར་
183



རྗེ་ངག་དབང་ཡོན་ཏན་བཟང་བོའི་རྣམ་ཐར།
གྱུར་བའི་གཞི་བྱེས་ཀྱི་སེར་སྐྱ་སྟོང་ཕྲག་མང་བོ་ལ། ཆོས་ཕུན་སུམ་ཚོགས་པ་
རྒྱུད་སྡེ་གཞན་དང་བཤད་སྲོལ་མི་འདྲ་བའི་ཤིང་རྟའི་སྲོལ་ཆེན་དཔལ་དུས་ཀྱི་
འཁོར་ལོའི་དབང་བསྐུར་ཟབ་མོ་སྔོན་འགྲོ་སློབ་མ་རྗེས་འཛིན་སྟ་གོན་གྱི་རིམ་
པ་དང་། བྱིས་པ་འཇུག་པའི་དབང་བདུན། གོང་མ་གོང་ཆེན་རྡོ་རྗེ་སློབ་
དཔོན་བདག་པོ་ཆེན་པོའི་དབང་དང་བཅས་པ་རྗེ་སྒྲོལ་བའི་མགོན་པོའི་ཕྱག་
བཞེས་ཇི་ལྟ་བ་བཞིན་སྨིན་རྒྱས་སུ་སྩལ།
དེ་སྐབས་ངེས་དོན་དབུ་མ་ཆེན་པོའི་ལྟ་གྲུབ་དཔལ་དུས་ཀྱི་འཁོར་ལོའི་
ཐུན་མོང་མ་ཡིན་པའི་བཤད་སྲོལ་གྱི་ཁོངས་སུ་དྲངས་ཏེ་ཟབ་རྒྱས་ཆོས་ཀྱི་
བདུད་རྩི་ཕངས་མེད་དུ་བསྩལ་བས་གཟུར་གནས་ཀུན་གྱི་ཡིད་དབང་མེད་དུ་
འཕྲོག་སྟེ། མདོ་སྔགས་ལས་བཤད་པ་ལྟར་མཚན་ཉིད་ཀུན་དང་ལྡན་པ་འདི་
འདྲ་ལ་རྡོ་རྗེ་སློབ་དཔོན་ཞེས་བརྗོད་པ་ཡིན་ནོ་ཞེས་བསྔགས་ཚིག་གི་མེ་ཏོག་
དཀར་བོ་ཀུན་ཏུ་འཐོར། ལ་ལ་ཁྲིམས་མེད་ཀྱི་ཕྱོགས་རེར་འབྱོར་ལྡན་རྫིག་
ཉམས་ཅན་རེ་ལ་ནོར་འཚོལ་སྡུད་ཀྱི་རེ་བའི་མིག་ཞགས་རྒྱང་ནས་གཏོད་དེ་ཁོ་
བོ་རྡོ་རྗེ་སློབ་དཔོན་དང་དབུ་བླ་སོགས་འདོད་རྒྱལ་དུ་སྒྲོགས་པ་རྣམས་དང་
གཏན་མི་འདྲ་བར་རྒྱལ་བའི་གདུང་འཚོབ་ཉིད་དུ་ལུང་རིགས་ཀྱིས་གྲུབ་སྟེ།
གུང་ཐང་འཇམ་པའི་དབྱངས་བསྟན་པའི་སྒྲོན་མེས། འདི་ནི་ཤེས་རབ་མཆོག་
གི་བསམ་གཏན་པ། ། ཚུལ་ཁྲིམས་དག་པའི་མགོ་ལ་འདུག་པ་པོ། ། རྒྱལ་
བའི་གདུང་འཚོབ་ངེས་དོན་རྙེད་པ་ཞེས། ། བསྟོད་པའི་འཕྲེང་བས་ཡང་ཡང་
བསྔགས་པར་ངེས། ། ཞེས་གང་གསུངས་པ་ལྟར་གྱུར་ཏོ། ། དེ་ནས་སེར་སྐྱ་
སྤྱི་ལ་དཔལ་ཆེན་རྡོ་རྗེ་གཞོན་ནུའི་དབང་ཆེན་ཞིབ་རྒྱས་སུ་གནང་ཞིང་བརྩེ་
གཟིགས་ལྷོད་མེད་ཀྱི་ངང་ནས་སླར་ཡང་སྐྱབས་མགོན་མ་ཏིའི་ངེས་གསང་པད་
184



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ།
མོ་འབྱེད་པའི་ཉི་ཟེར་གྱི་གསུང་བཤད་དོན་ཟབ་ལ་རྒྱ་ཆེའང་གདུལ་བྱའི་རྣ་
བར་སྐྱེལ་མཁས་པའི་དབང་གིས་མཆོག་དམན་ཀུན་གྱི་གོ་བདེ་བས་རྒྱུད་འཁུལ་
ངེས་པ་རེ་གནང་། དེ་སྐབས་དགོན་འདིར་གཞན་སྟོང་དབུ་མ་ཆེན་པོའི་དུས་
ཁྲིད་གསར་འཛུགས་གནང་སྟེ་དུས་ཁྲིད་བྱེད་པ་པོ་ལོ་རེ་བཞིན་སྐྱབས་མགོན་
མཆོག་སྤྲུལ་རིན་པོ་ཆེ་རྣམ་གཉིས་ཀྱི་རེ་མོས་སུ་བྱེད་དགོས་པའི་བཀའ་ནན་
དང་གོས་ཕྲུག་ ལྷ་དར་ཆེ་ལེགས་ཀྱི་གནང་སྦྱིན་དང་བཅས་གཟེངས་བསྟོད་
མཛད། །
དེ་དང་ལྷན་ཅིག་ཕྲན་ལའང་རྒྱལ་བསྟན་སྤྱི་དང་། ཁྱད་པར་ངེས་དོན་
གྱི་བསྟན་པ་འདི་ལ་འཆད་ཉན་དང་ཞབས་ཕྱི་གང་ལེགས་འབུལ་དགོས་ཞེས་
བརྩེ་བ་ཆེན་པོའི་ངང་ནས་གདན་ཆ། གོས་ཕྲུག ཐུབ་པའི་གསེར་སྐུ་དར་
དང་བཅས་པའི་གནང་སྦྱིན་མཛད། ཕྲན་ལ་ངེས་དོན་གྱི་བསྟན་པ་ལ་ཞབས་
ཕྱི་འབུལ་བའི་ནུས་ པ་ དབེན་ཀྱང་། བསྟན་ པའི་བདག་པོའི་སྣང་བརྙན་
བསྩལ་བའི་རྟེན་འབྲེལ་གྱི་གནད་གཅིག་ཡོད་སྙམ་ སྤྲོ་བ་སྐྱེས་ཏེ་ཞར་བྱུང་
ངོ༌། །
ཟླ་གཉིས་པར་ཆུ་ཆེན་རྫོང་གི་བོ་རོའི་སྒྲུབ་གནས་ཀྱི་དགེ་འདུན་པ་
རྣམས་ཀྱིས་གདན་ཞུས་ལྟར། དེར་སྟོན་འཁོར་བཅས་ཕེབས་ཏེ་དུས་འཁོར་ལྷ་
དགུའི་དབང་སོགས་འདོད་ཆོས་ཀྱི་རིམ་པ་གང་དགོས་ཀྱིས་དེ་དག་གི་རེ་བ་
བསྐང་། ཟླ་གསུམ་པར་ཕྱོགས་ཐམས་ཅད་ལས་རྣམ་པར་རྒྱལ་བའི་ཆོས་སྡེ་
ཆེན་པོ་ལྕམ་མདའ་དགོན་དུ་ཕྱག་ཕེབས། དེར་སེར་སྐྱ་སྤྱི་ལ་དཔལ་དུས་ཀྱི་
འཁོར་ལོའི་དབང་ཆེན་ཕྱག་ལེན་རྒྱས་པའི་ལུགས་སུ་བྱས་ཏེ་སྨིན་རྒྱས་སུ་བཀའ་
དྲིན་དུ་སྩལ། དགོན་དེའི་གྲྭ་རིགས་རྣམས་ཀྱིས། ཆོས་དབྱིངས་བསྟོད་པ་
185



རྗེ་ངག་དབང་ཡོན་ཏན་བཟང་བོའི་རྣམ་ཐར།
དང་། རྒྱལ་སྲས་ལག་ལེན་སོགས་བློ་རྒྱུགས་ཕུལ་བས་ཐུགས་དགྱེས་པའི་ངང་
ནས་གཟེངས་བསྟོད་མཛད། སྤྱིར་རྗེ་འདིས་བསྟན་པ་འཛིན་ཅིང་སྤེལ་བའི་
དམ་པ་ཁྱད་པར་ཅན་ལ་ཐུགས་དད་དང་བསྔགས་བརྗོད། རང་རྒྱུད་ཆོས་
བཞིན་འདུལ་བའི་གང་ཟག་ཁྱད་པར་བ་ལ་ཐུགས་གཙིགས་དང་གཟེངས་
བསྟོད། ཡོན་ཏན་ཡོད་ནའང་མངོན་པའི་ང་རྒྱལ་ཅན་དང་ཆོས་མེད་ཀྱང་
ཆོས་པར་བརྫུས་ནས་འདུལ་འཛིན་དང་སྔགས་འཆང་ཅི་རིགས་ཀྱི་ཚུལ་འཆོས་
བྱེད་མཁན་ལ་དངོས་དང་ཟུར་གྱིས་བཀྱོན་པར་མཛད་དོ། །
རྟག་བརྟན་དམ་ཆོས་གླིང་དུ་འཇམ་མགོན་བླ་མ་སྒྲོལ་བའི་མགོན་པོས་
གཞན་སྟོང་དུས་ ཁྲིད་ཆེན་མོ་བཙུགས་པ་ཉམས་ནས་ཡུན་ རིང་ སོང་ཡང་།
སླར་བསྐྱར་གསོའི་ཚུལ་གྱིས་ཇོ་ནང་བའི་དགོན་སྡེ་སོ་སོར་དུས་ཁྲིད་བཙུགས་པ་
དེ་བཞིན་དུ་དགོན་འདིར་ཡང་དུས་ཁྲིད་བྱེད་པ་པོ་མདོ་སྔགས་རབ་འབྱམས་སྨྲ་
བའི་མཁན་རིན་པོ་ཆེ་ཤེས་རབ་གསལ་བྱེད་ཕུན་ཚོགས་འབྱུང་གནས་ལ་བཀའ་
ནན་ཕབས་པ། དེ་བཞིན་དུ་མཁན་རིན་པོ་ཆེས་ཀྱང་ཁུར་བཞེས་ཏེ་གཞན་
སྟོང་དབུ་མའི་དུས་ཁྲིད་ཀྱི་འཛུམ་དཀར་བཞད་སྣང་ངོ༌། ། དེ་ནས་རྩ་བའི་
གདན་སར་ཕྱག་ཕེབས་ནས་རང་སློབ་འགའ་ཞིག་ལ་བཅོམ་ལྡན་འདས་རྡོ་རྗེ་མི་
འཁྲུགས་པའི་བདག་བསྐྱེད་ཀྱི་བཤད་ཁྲིད་སོགས་འདོད་སྦྱར་བྱས།
ཟླ་བཞི་བའི་ཚེས་བཅུ་ལ་གདོང་སྐོར་ལྷ་ལུང་དགོན་པས་གདན་ཞུས་
ལྟར་དེར་ཆིབས་བསྒྱུར་གནང་། དེར་བླ་མ་མཆོག་སྒྲུབ་ཀྱི་གཙོས་འདུས་སྡེ་སྤྱི་
ལ་གཞན་སྟོང་དབུ་མ་ཆེན་པོའི་གཞི་ལམ་འབྲས་བུའི་གནད་ལས་བརྩམས་ཏེ་
རྒྱས་ཁྲིད་གནང་། དེ་ནས་གཞི་བྱེས་ཀྱི་སེར་སྐྱ་སྤྱི་ལ་དཔལ་དུས་ཀྱི་འཁོར་ལོའི་
དབང་ཆེན་ཞིབ་རྒྱས་སུ་བསྩལ་བས་སྐུ་བཞིའི་ས་བོན་ཐེབས་ངེས་སུ་མཛད།
186



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ།
ཟླ་ལྔ་པར་ཨ་སྐྱོང་ཁང་སར་ཇོ་ནང་དགོན་དུ་ཕེབས་ཏེ་དེ་དག་གི་ཁམས་དབང་
བཞིན་འདོད་ཆོས་ཅི་རིགས་བསྩལ་ཏེ་ཡིད་ཀྱི་རེ་བ་ཡོངས་སུ་བསྐང་། དེ་དག་
གི་འདོད་པ་བཞིན་ ལྷུན་སྡུག་རི་བོའི་རྩེར་ལབ་རྩེ་གསར་བཞག་གི་སྒོ་ནས་
གཉེན་སྲས་ནོར་བུ་དགྲ་འདུལ་གྱི་བསང་ཡིག་ཚིག་བཀྲ་ལེགས་པ་ཞིག་ལྗགས་
རྩོམ་མཛད་པས་བཀྲ་ཤིས་པའི་སྤྲིན་དཀར་དགུང་དུ་འཕྱུར།
ཟླ་དྲུག་པའི་ཚེས་བཅུ་གཅིག་ལ་རྩ་བའི་གདན་ས་དཔལ་བསམ་འགྲུབ་
ནོར་བུའི་གླིང་དུ་ཕྱག་ཕེབས། ཚེས་བཅོ་ལྔ་ལ་གསོ་སྦྱོང་གི་མགོན་དུ་ཕེབས་
ཤིང་གྲྭ་རྒན་གཞོན་མང་བོ་ལ་དགེ་ཚུལ་དང་། བསྙེན་རྫོགས་ཀྱི་སྡོམ་པ་ཕོག་སྟེ་
སྡོམ་པ་མ་ཐོབ་པ་ཐོབ་པར་བྱེད་པ་དང་། ཐོབ་པ་མི་ཉམས་པ་བསྲུང་ཚུལ།
ཉམས་ན་ཕྱིར་བཅོས་པའི་ཐབས་སོགས་གོ་བ་སྟེར་ཕུལ་ཆེ་ཞིང་ཡིད་འཁུལ་གྱི་
གསུང་བཤད་བསམ་གྱིས་མི་ཁྱབ་པ་ཞིག་གནང་བས་ ཐམས་ ཅད་དད་པས་
བསྔགས་ཚིག་མེ་ཏོག་གིས་མངོན་པར་མཆོད། བཅུ་དྲུག་ལ་དབྱར་ཞལ་བཞེས་
གནང་བ་སོགས་སྔར་འཁྱུད་ལྟར་དང་། གྲྭ་བརྒྱ་ཕྲག་ལྷག་ལ་རྡོ་རྗེ་ཤུགས་ཀྱི་
བདག་བསྐྱེད་ཀྱི་རྒྱས་ཁྲིད་འབའ་མདའ་འཇམ་དཔལ་དབྱངས་ཀྱི་ཡིག་ཆའི་
སྟེང་ནས་གནང་བའི་འཕྲོས་སུ། རང་ལུས་སྲུང་བའི་གོ་ཆ་གྱོན་པ་ཞིབ་བཤད་
མཛད་སྐབས། སྲུང་བའི་གོ་ཆ་ནི་དུས་འཁོར་ཁྲོ་བོའི་སྔགས། བགེགས་དང་
བར་ཆད་འཇོམས་བྱེད་གཞོམ་དུ་མེད་པའི་ཡེ་ཤེས་རྡོ་རྗེའི་ངོ་བོ་ཧྲ་ཡིག་ཡིན་ལ།
དེ་ལ་རིགས་དྲུག་གི་ཡེ་ཤེས་ཀྱི་ངོ་བོ་ཨཱ་ཨཱི་རི་ཡཱཾ་ཨ རྣམས་སྲོག་ཏུ་བཅུག་པའི་
དབྱངས་ལ་སྣ་ལྡན་གྱི་ཀླད་སྐོར་དང་འཐུག་པའི་ཟླ་ཚེས་གཉིས་དབྱངས་ཀྱི་
གདངས་སུ་ཡོད་ ཅིང་ དབྱངས་ རང་ ཉིད་ནཱ་དའམ་ སྒྲ་ ཙམ་ དང་གསུམ་ སྟེ།
འཐུག་སྒྲ་ཟླ་ཚེས་སྐུ། སྣ་ལྡན་ང་རོ་གསུང་དབྱངས་ཀྱི་སྒྲ་དབྱངས་ན་དཱ་ཐུགས་
187



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྡོ་རྗེ་དང་། ཧྲ་ནི་ཡེ་ཤེས་རྡོ་རྗེ་ཡིན་པས་ཧྲ་ལ་དབྱངས་ཞུགས་པའི་ཧྲི་ལོ་ལ་
སོགས་པ་ནི་རྡོ་རྗེ་བཞིའི་བདག་ཉིད་ཡིན་པར་ཤེས་པར་བྱས་ནས། ཐལ་མོ་
སྦྱར་བའི་མཐེ་བོང་གཉིས་སྙིང་གར་རེག་ནས་ཨོ་ཧྲི་ལོ་སོགས་ཀྱིས་ཧྲི་ལཾ་སེར་བོ་
སྙིང་གར་བཀོད་ནས་ སྙིང་གའི་གནས་དེ་རྡོ་རྗེ་བཞིའི་རང་བཞིན་དུ་གྱུར་
བགེགས་དང་བར་ཆད་ཀྱི་མི་ཚུགས་པའི་རྡོ་རྗེའི་གོ་ཆ་བགོ་བར་བསམ་ཚུལ་གྱི་
ལེགས་པར་བཤད་པའི་འབེལ་གཏམ་ཡུན་རིང་བྱས། །
དེ་ནས་ཟླ་གཅིག་གི་རིང་དུ་གྲྭ་བརྒྱ་ཕྲག་ལྷག་གིས་དཔལ་དུས་ཀྱི་འཁོར་
ལོའི་རྩ་སྔགས་ལྔ་འབུམ་དྲུག་ཁྲི་ཙམ་གྱི་གྲངས་མང་དུ་བསགས། གཞན་ཡང་
རྗེ་མ་ཏིའི་བཀའ་འབུམ་ཚར་སུམ་བརྒྱའི་གྲངས་སུ་པར་ཏེ་ལེགས་བཤད་དོན་དུ་
གཉེར་བ་རྣམས་ལ་བཀྲམ། བདུན་པའི་ཉེར་དགུ་ལ་དགག་དབྱེ་ཐོན་ཏེ་ཟླ་
བརྒྱད་པར་རྗེ་ཉིད་ཀྱི་ཐུགས་ཁུར་ཚད་མེད་པའི་འོག་ནས་གྲྭ་ཚང་སྤྱིའི་སྲུང་
རིམ་དུ་གྲྭ་བདུན་བརྒྱ་ལྷག་གིས་གདུགས་དཀར་ཞག་བཅུ་དང་། དུས་འཁོར་
ཞག་བཅུ་ལ་བསྒྲུབས་ཏེ་དད་ལྡན་མང་བོས་ཁུར་བླངས་བགྱིས་ནས་མང་འགྱེད་
ཀྱི་བསྙེན་བཀུར་གཟབ་རྒྱས་བསྒྲུབས། དེ་ཕྱིན་ནས་ལོ་རེ་བཞིན་གདུགས་རིང་
བྱེ་བ་དང་དུས་འཁོར་ཁྲི་མཆོད་བསྟན་འགྲོ་སྤྱིའི་སྲུང་རིམ་དུ་བསྒྲུབ་པའི་སྲོལ་
བཟང་བཙུགས་པ་མ་ཟད་དེ་སྐབས་གྲྭ་ཇ་མང་འགྱེད་བྱེད་པའི་ཕྱག་སྲོལ་བྱུང་
བ་བཞིན་དེང་དུས་ཀྱང་མ་ཉམས་པར་སྣང་།
བཤོལ་ཟླ་བརྒྱད་པའི་ཚེས་ཉི་ཤུ་ལ་གྲྭ་འགའ་ཞིག་གིས་ཞུས་ངོར། བྲག་
རྫོང་མའི་ཆོས་ཚན་ཐོར་བུ་མང་བོ་ཞིག་གི་ལྗགས་ལུང་གནང་། ཟླ་དགུ་པའི་
ཡར་ཚེས་ལ་འབའ་མདའ་འཇམ་དཔལ་དབྱངས་ཀྱི་རྟ་མགྲིན་གཞུང་ཁྲིད་དང་།
པཎྜི་ཏ་ཆེན་པོ་ངག་དབང་ཚོགས་གཉིས་རྒྱ་མཚོའི་ཕུར་བའི་བདག་བསྐྱེད་
188



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ། །
སོགས་ཆོས་ཚན་འགའ་ཞིག་གི་ལྗགས་ལུང་ཐུགས་བརྩེ་བའི་ཀློང་ནས་སྩལ།
ཟླ་བཅུ་བའི་ཚེས་བཅོ་ལྔ་ལ་རྗེ་བླ་མ་རིན་པོ་ཆེའི་གཙོས་དགོན་པའི་ལས་སྣེ་ཆེ་
དགུ་རྣམས་ཀྱིས། སྐྱབས་རྗེ་མཆོག་སྤྲུལ་འཇིགས་མེད་རྡོ་རྗེའི་ཞལ་སྔ་ནས་རྩ་
བའི་གདན་སར་སྤྱན་དྲངས་ཏེ་རྡོ་རྗེ་སློབ་དཔོན་གྱི་བྱིན་རླབས་དོན་བརྒྱུད་ཀྱི་
རིམ་པ་ཞེ་བདུན་གྱི་གསེར་ཁྲིར་མངའ་གསོལ་བའི་ཐོག་མའི་དགའ་སྟོན་དུ་
དཔལ་ལྡན་རྒྱལ་བ་ཇོ་ནང་བའི་བསྟན་བཅོས་ཀུན་གྱི་སྤྱི་ནོར་ཁྲིད་ཡིག་མཐོང་
བ་དོན་ལྡན་དང་། ཐབས་ཤེས་ཀྱི་ལམ་བཟང་སྐལ་བ་བཟང་བོའི་གདུལ་བྱ་ལ་
སྟོན་པའི་བརྡ་མཚོན་རྡོར་དྲིལ་ལྷ་རྫས་ནང་མཛོད་དང་བཅས་ཕུལ་ཏེ། རྡོ་རྗེ་
སློབ་དཔོན་གྱི་མཚན་གྱི་རོལ་མོ་འོག་མིན་གྱི་བར་དུ་ལྡིར། གྲུབ་དབང་བླ་མ་
སྐལ་ལྡན་གྱི་ཆེད་མངགས་སྐུ་ཚབ་ཀྱིས་ཁྲིད་ཡིག་མཐོང་བ་དོན་ལྡན་ཕུལ་ཏེ།
ཐོག་མའི་དགའ་སྟོན་གྱི་རྟེན་འབྲེལ་བསྒྲིགས། ཆོས་ཚན་བཅུ་དྲུག་པ་ཐུན་
དཔོན་ལུང་རིགས། ཀུན་གྲགས། འཁོར་འདས་སོགས་གྲྭ་ཉེར་བརྒྱད་ཙམ་
ཚེ་གཅིག་ལ་ཟུང་འཇུག་རྡོ་རྗེ་འཆང་གི་རྒྱལ་སར་བགྲོད་བྱེད་དཔལ་རྣལ་འབྱོར་
སྦྱོར་བ་ཡན་ལག་དྲུག་གི་སྔོན་འགྲོ་ནས་བཞུགས་པའི་དབུ་ཚུགས། དེ་དག་ལ་
བྱིན་རླབས་དོན་བརྒྱུད་ཀྱི་ཁྲིད་རིམ་རྣམས་ཀྱང་གོང་མའི་ཕྱག་སྲོལ་བཞིན་
བསྐྱངས་ཏེ་བཀའ་དྲིན་འཁོར་ཐབས་དཀའ་བར་བྱུང་།
ཟླ་བཅུ་གཅིག་པའི་ཚེས་ཉི་ ཤུ་ལ་གཟིམས་ཁང་ར་བའི་བྱང་ངོས་ཀྱི་
གཙུག་ལག་ཁང་དུ། རྗེ་བླ་མ་རིན་པོ་ཆེ་དང་མཉམ་དུ་ཐུགས་སྲས་སྤྲུལ་འཇམ་
དབྱངས་བློ་གྲོས། བླ་མ་བརྩོན་འགྲུས་དཔལ་སོགས་གྲྭ་ལྔ་བཅུ་ཙམ་ལོ་གཅིག་
གི་རིང་དུ། དཔལ་དུས་ཀྱི་འཁོར་ལོའི་བསྐྱེད་རིམ་རྒྱས་པ་ལ་བཞུགས་པའི་
གཞི་ཚུགས། དེ་དང་ལྷན་དུ་འབའ་མདའ་འཇམ་དཔལ་དབྱངས་ཀྱི་དུས་
189



རྗེ་ངག་དབང་ཡོན་ཏན་བཟང་བོའི་རྣམ་ཐར།
འཁོར་བསྐྱེད་རིམ་རྒྱས་པ་གཞི་ལམ་འབྲས་བུ་ཁྱད་པར་ཅན་དང་སྦྱར་ནས་སྒོམ་
ཚུལ་དངོས་གྲུབ་བདུད་རྩིའི་བུམ་བཟང་གི་ཞིབ་ཁྲིད་འཇམ་མགོན་བླ་མ་ཏཱ་ར་
ནཱ་ཐའི་བསྐྱེད་རིམ་རྒྱས་པའི་ཁྲིད་ཡིག་དངོས་གྲུབ་ཉེར་འཚོ་དང་གུང་བསྒྲིགས་
ནས་གཞན་གྱི་ལྗགས་རྩེར་ཐོན་དཀའ་བའི་ལེགས་བཤད་བླ་ན་མེད་པ་ཉིན་རེ་
བཞིན་བསྩལ་གནང་མཛད། དེ་སྐབས་དཔལ་མཆོག་དང་པོའི་སངས་རྒྱས་
དུས་ཀྱི་འཁོར་ལོའི་རྟེན་དང་བརྟེན་པར་བཅས་པའི་སྨོན་ཚིག་འཁོར་འདས་
གཅིག་ཅར་གསལ་བའི་བདེ་ཆེན་ཡེ་ཤེས་སྐྲུན་བྱེད་ཤེལ་གྱི་མེ་ལོང་ཞེས་པའི་
སྨོན་ཚིག་ཅིག་བརྩམས་ཡོད་པའི་བབས་ལ་བརྟགས་ན། དཔལ་དུས་ཀྱི་འཁོར་
ལོའི་གསུང་རབ་ཀྱི་གནད་མཐའ་དག་ལ་ནང་བྱན་ཚུད་པའི་རྟགས་སུ་འདུག་
སྙམ་པ་ཤར།།
ཟླ་བཅུ་གཉིས་པར་སྨྱུང་གནས་ཆོས་ཚོགས་ཆེན་མོ་སྔར་འཁྱུད་ལྟར་
དུས་འབྲེལ་སྨྱུང་གནས་ཆེ་བ་བརྒྱད་སྟོང་ལྷག་སོང་།
དགུང་གྲངས་རེ་བརྒྱད་པ་ན་ཚོད་ལྡན་ཞེས་པ་ཤིང་ཕག་གནམ་ལོ་
གསར་ཚེས་ཀྱི་བཀྲ་ཤིས་པའི་དགའ་སྟོན་གྱི་དཔལ་ལ་ལོངས་སུ་སྤྱོད་དེ་ཐུགས་
དགྱེས་ཚོར་དཔེ་ཟླ་དང་བྲལ་བ་གནང་། ཆོ་འཕྲུལ་ཟླ་བའི་ཚེས་བཅུ་དགུ་ལ་
སྨྱུང་གནས་ཀྱི་མཇུག་རྫོགས་ཏེ་དགེ་བ་བྱང་ཆུབ་ཆེན་པོར་བསྔོ་བའི་སྤྱན་
དམིགས་མཛད་པ་དང་ཆབས་ཅིག བྱིན་རྟེན་སྲུང་མདུད་སོགས་ཀྱི་གནང་
སྦྱིན་དང་བཅས་སོ་སོའི་རེ་བ་བསྐང་། ཚེས་ཉེར་གཅིག་ལ་བྱ་བྲལ་བ་རིན་
གྲགས་ཀྱི་གཙོས་གྲྭ་བཅུ་ཕྲག་བཅུ་ལྷག་ལ་སྐྱབས་མགོན་མ་ཏི་རིན་པོ་ཆེའི་
གཞན་སྟོང་དབུ་མ་ཆེན་པོའི་སྤྱི་དོན་འཇིགས་མེད་གདོང་ལྔའི་ང་རོ་ཞིབ་ཁྲིད་
ཀྱི་དབུ་ཚུགས། ཟླ་གསུམ་པའི་ཚེས་ཉེར་བདུན་ལ་སྐྱབས་རྗེ་ངག་དབང་བློ་
190



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ།
གྲོས་གྲགས་པའི་དུས་འཁོར་ལྷན་སྐྱེས་ཀྱི་བཤད་ལུང་སྤེལ་མ་སྩལ། གཞན་
སྟོང་གི་ཁྲིད་མཇུག་རྫོགས་ནས་སླར་མ་ཏིའི་སེམས་ཁྲིད་ཀྱི་སྟེང་ནས་སེམས་ངོ་
འཛུབ་ཚུགས་སུ་སྟོན་པའི་སྨར་ཁྲིད་མཛད། རྗེ་བླ་མ་སྟོན་འཁོར་བཅས་ལ་བྱ་
བྲལ་བ་རིན་གྲགས་ཀྱིས་ཀུན་མཁྱེན་ཀློང་ཆེན་པའི་ལྗགས་རྩེ་ལས་མཆེད་པའི་
མཛོད་བདུན་གྱི་ཡ་གྱལ་ཆོས་དབྱིངས་མཛོད་དང་། བློ་སྦྱོང་སོགས་ཀྱི་ལྗགས་
ལུང་བཀའ་དྲིན་གཏང་རག་གི་མཆོད་སྤྲིན་གྱིས་ཚུལ་དུ་ཕུལ། །
ཟླ་བཞི་བར་དུས་འཁོར་སྒྲུབ་མཆོད་ཆེན་པོའི་སྐབས་ཚོགས་ཆེན་ཁྲིར་
ཕེབས་ཏེ་ཚོགས་དབུས་སུ་སྐྱེ་དགུའི་ཕན་བདེ་སངས་རྒྱས་ཀྱི་བསྟན་པ་དང་།
དེ་དགེ་འདུན་གྱི་སྡེ། དེ་འགྲིག་ལམ་འཆད་ཉན་སྒོམ་སྒྲུབ་སོགས་ལ་རག་ལས་
པས། བཤད་སྒྲུབ་ཀྱི་ལས་ལ་བརྩོན་དགོས་ཚུལ་སོགས་གསུང་བཤད་གཟབས་
ནན་མཛད་པ་མ་ཟད། གྲྭ་ཚང་འདི་དུས་དང་རྣམ་པ་ཀུན་ཏུ་ཐུགས་ཁུར་ཚད་
མེད་པའི་སྒོ་ནས་བསྐྱངས། ཚོགས་དེའི་ཇ་གྲལ་གྱི་སྐབས་རྣམས་སུ་བསྟན་པ་
ཁོ་ན་ཐུགས་ལ་བཅངས་ཏེ་གཞན་སྟོང་དབུ་མའི་དཀའ་གནད་ཀྱི་རིགས་ལ་
དམིགས་ ཕུག་ པའི་ གཟབ་ བཤད་ མཛད་ པས་ འཆད་ ཉན་ དམར་ བ་ བྱུང་།
གནམ་གང་ལ་བྱ་བྲལ་བ་ངག་བརྩོན་གྱིས་རྗེ་བླ་མ་སྟོན་འཁོར་བཅས་ལ་སྔོན་
འགྲོའི་ངག་འདོན་དང་། རིམ་གཉིས་སྨོན་ལམ་སོགས་ཀྱི་བཤད་ལུང་ཕུལ་བ་
གསན་བཞེས་མཛད།།
ཟླ་ལྔ་པར་སྔར་འཁྱུད་ལྟར་གཙོ་བོར་དཔལ་དུས་ཀྱི་འཁོར་ལོའི་བསྐྱེད་
རིམ་རྒྱས་པའི་རྒྱལ་མཆོག་བཞིའི་རྣལ་འབྱོར་ལ་བརྩོན་ཞིང་ཕྱག་ལེན་རྣམས་ལ་
དག་ཐེར་ཞིབ་ཏིག་གནང་བའི་སྒོ་ནས་དུས་འཁོར་བདག་བསྐྱེད་ཀྱི་ཆོ་ག་ཉིན་
ལྟར་ཆད་མེད་དུ་གསུང་སྒྲོག་མཛད། ཁྱད་པར་རྒྱལ་སྲས་ཀྱི་སྤྱོད་པ་རྣམས་ལ་
191



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཚུལ་བཞིན་བསླབ་པ་དང་ངེས་གསང་ལྟ་བའི་ཉམས་ལེན་གཉིས་ཟུང་དུ་འབྲེལ་
བའི་སྒོ་ནས་ཉིན་བཞིན་རྒྱལ་སྲས་ལག་ལེན་དང་ཆོས་དབྱིངས་བསྟོད་པ་གཉིས་
གདངས་དབྱངས་སྙན་པོས་འཐེན་ཞིང་ཡི་དམ་ཕལ་ཆེར་གྱི་བསྙེན་པ་མང་བོའི་
གྲངས་བསགས་པ་དང་། རྒྱུད་ཀྱི་མཐར་ཐུག་དཔལ་ལྡན་དུས་ཀྱི་འཁོར་ལོའི་
དགོངས་དོན་རྡོ་རྗེའི་ཚིག་གི་མདུད་རྒྱ་བཀྲོལ་ནས་ཟབ་གནད་ཐང་མར་བརྡལ་
བའི་ལེགས་བཤད་ཀྱི་དགའ་སྟོན་ཉིན་བཞིན་ལྷུག་པར་གནང་། ལྷག་པར་
བསྐྱེད་རྫོགས་ཀྱི་ཁྲིད་དམིགས་གནད་འདྲིལ་ཞིང་གོ་བདེ་བ་གེགས་སེལ་བོགས་
འདོན་གྱི་མན་ངག་དང་བཅས་ཆ་ཚང་བ་གནང་སྟེ། དེ་ནས་བཟུང་གསང་
སྔགས་རྡོ་རྗེ་ཐེག་པའི་འཆད་ཉན་གྱི་རྐང་ཚུགས། ངེས་དོན་གྱི་རིག་པ་འཛིན་
པའི་སྔགས་གྲྭ་མཚན་དོན་མཐུན་པ་ཞིག་བྱུང་སྣང་ངོ་། ། དེ་ནི་རྗེ་ཉིད་ཀྱི་དམ་
ཆོས་འཛིན་པའི་སྨོན་ལམ་གྲུབ་པའི་རྣམ་ཐར་རྨད་དུ་བྱུང་བ་ཞིག་ཡིན་པར་
གོར་མ་ཆགས་སྙམ།
ཟླ་དྲུག་པའི་ཚེས་བཅོ་ལྔ་ལ་གསོ་སྦྱོང་གི་མགོན་དུ་ཕེབས་ཤིང་གྲྭ་བ་
གསར་བུ་འགའ་ཞིག་ལ་དགེ་ཚུལ་དང་བསྙེན་རྫོགས་ཀྱི་སྡོམ་པ་ཕོག རྗེ་ཉིད་
ཀྱི་གཙོས་གྲྭ་བརྒྱ་དང་ང་བཞིས་དབྱར་ཞལ་གྱི་བཞེས་ཏེ་འདུལ་བསྟན་རིན་པོ་
ཆེ་འདི་ ཉིད་མི་ཉམས་ པར་ ཉིན་མོ་ལྟར་གསལ་ བར་ གྱུར་ བ་ ཞིག་ བྱུང་ན་
དགོངས་པའི་ཐུགས་བསྐྱེད་ཚད་མེད་པས་ཀུན་ནས་བསླངས་ཏེ་འདུལ་བའི་
ཕྱག་ལེན་ཕྲ་མོ་ད་ལྟའི་གང་ཟག་གིས་ཉམས་སུ་བླངས་ནུས་པ་ཡན་ཆོད་རྣམས་
ཕྱག་ལེན་དུ་བཏབ་པ་སོགས་ནི་བསྟན་པའི་གནད་མཁྱེན་པ་རྣམས་ཀྱིས་དཔྱད་
ན་ཡིད་འཕྲོག་པའི་གནས་སུ་སྣང་། ཟླ་དགུ་པར་ཆོས་རྗེ་ཀུན་མཁྱེན་དོལ་པོ་
བའི་བཀའ་འབུམ་ཤིང་པར་དུ་བཞེངས་པའི་མཇུག་རྫོགས་ཏེ་པར་རྐོན་པ་
192



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ།
རྣམས་ཡོན་གྱིས་མགུ་བར་བྱས། ཚེས་ཉི་ ཤུ་ལ་ཁྲེང་ཏུའུ་ལ་ཆིབས་བསྒྱུར་
གནང་སྟེ་ནང་བསྟན་ཆོས་ལུགས་ཀྱི་གྲོས་ཚོགས་སུ་ཞུགས་ནས་བསྟན་དོན་
འཕེལ།
ཟླ་བཅུ་བར་རྩ་བའི་གདན་སར་འབྱོར་ཞིང་ཆོས་ཚན་བཅུ་བདུན་པ་
ཐུན་དཔོན་འགྲོ་འདུལ། ཆོས་འཛིན་སོགས་གྲྭ་ཉེར་བཞི་ཙམ་དུས་འཁོར་སྦྱོར་
དྲུག་གི་སྔོན་འགྲོ་ལ་བཞུགས་པའི་གཞི་ཚུགས། དེ་དག་ལ་གྲུབ་ཆེན་དུས་
ཞབས་ཆེ་ཆུང་ནས་བརྒྱུད་པའི་ཐུགས་ཀྱི་གཅེས་ནོར། འཇམ་མགོན་བླ་མ་
སྒྲོལ་བའི་མགོན་པོའི་ཐུགས་དམ་གྱི་མཐིལ། ཟབ་ལམ་རྡོ་རྗེ་རྣལ་འབྱོར་གྱི་
ཁྲིད་དམིགས་གནད་འདྲིལ་ཞིང་བྱིན་རླབས་ཀྱི་ཚན་ཁ་གཞན་དང་མི་མཉམ་
པའི་ཚུལ་གྱི་གཟབས་ཁྲིད་དང་གེགས་སེལ་བོགས་འདོན་གྱི་མྱོང་ཁྲིད་སོགས་
རིམ་གྱིས་གནང་། ངེས་དོན་གྱི་རིག་པ་འཛིན་པའི་སྔགས་གྲྭས་དཔལ་དུས་ཀྱི་
འཁོར་ལོའི་བསྐྱེད་རིམ་རྒྱས་པའི་མཚམས་མཇུག་གྲོལ་བའི་དགའ་སྟོན་གྱི་ཚུལ་
དུ་ཚེས་ བཅོ་ ལྔ་ ལ་ མཆོག་ སྤྲུལ་ འཇིགས་ མེད་ རྡོ་ རྗེ། ཐུགས་ སྲས་ འཇམ་
དབྱངས་བློ་གྲོས། གཞན་སྒྲུབ་སྡེ་སོ་སོའི་རྡོ་རྗེ་སློབ་དཔོན་བླ་མ་ཆོས་མཛོད།
མཐོང་གསལ། སྐོང་གསལ། རིན་ཆེན་བརྩོན་འགྲུས་སོགས་ཀྱི་གཙོས་གྲྭ་ལྔ་
བརྒྱ་ལྷག་དང་། གཞི་བྱེས་ཀྱི་ཆགས་ཅན་གྱི་རིགས་ཀྱི་གདུལ་བྱ་ཁྲི་ཕྲག་ལྷག་ལ་
གཉིས་མེད་རྒྱུད་ཀྱི་རྒྱལ་བོ་དཔལ་དུས་ཀྱི་འཁོར་ལོའི་དབང་ཆེན་ཉིན་བདུན་
པའི་ལུགས་སུ་བྱས་ནས་སྦྱོར་དངོས་མཇུག་གི་རིམ་པ་རྣམས་ཕྱག་ལེན་གང་ཞིབ་
ཀྱིས་བརྒྱན་ཏེ་གཟབ་རྒྱས་ཕུན་སུམ་ཚོགས་པ་བསྩལ་བར་མཛད། །
དེ་ནས་ཆོས་ལུགས་ཞིབ་འཇུག་གི་མི་སྣ་གྲགས་ཅན་དང་། མཐོ་རིམ་
སློབ་གྲྭ་བ་དང་། གཞན་ཞིང་ཆེན་སུམ་ཅུ་ཙམ་ནས་ཤེས་ལྡན་རྒྱ་མི་དགུ་བཅུ་
193



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཙམ་དཀའ་ཚེགས་ཆེན་པོས་ཚེས་ཉེར་གཉིས་ལ་འབྱོར་ཏེ། དཔལ་དུས་ཀྱི་
འཁོར་ལོའི་དབང་ཆེན་ཞུ་བའི་སྙན་གསན་ཕུལ་བས་དགྱེས་བཞིན་དུ་ཞལ་གྱིས་
བཞེས། དེ་ནས་རྗེ་བླ་མ་མཆོག་དཔལ་ལྡན་དུས་ཀྱི་འཁོར་ལོའི་སྐུར་བཞེངས་
ཏེ། དམ་པའི་སྐྱེ་རབས་ཀྱི་ཕྲེང་བས་སྒེག་པའི་སྤྲུལ་བའི་སྐུ་དང་། ཆོས་ཀྱི་ཁྲི་
ལ་དབང་བསྒྱུར་བའི་མཁན་སློབ་དུ་མ། མདོ་སྔགས་ཀྱི་གསུང་རབ་ལ་བློ་གྲོས་
ཀྱི་སྣང་བ་རྒྱས་པའི་དགེ་བའི་བཤེས་གཉེན་དུ་མ་དང་བཅས་འདུས་པ་སྟོང་
ཕྲག་ལ་ཉེ་བ་ཙམ་དང་། རྒྱ་བོད་ཀྱི་རིགས་ཀྱི་གདུལ་བྱ་ཁྲི་ཕྲག་གཉིས་ཀྱི་
གྲངས་སུ་ཟིན་པ་ལ་བྱིས་པ་ལྟར་འཇུག་པའི་དབང་བདུན། མཆོག་དབང་
གོང་མ་གོང་ཆེན། རྡོ་རྗེ་སློབ་དཔོན་བདག་པོ་ཆེན་པོའི་དབང་མཐའ་རྟེན་
དང་བཅས་པ་ཁམས་གསུམ་ཆོས་ཀྱི་རྒྱལ་བོ་ཀུན་མཁྱེན་དོལ་པོ་བ་ཆེན་པོའི་
བཞེད་སྲོལ་ཐུན་མོང་མ་ཡིན་པ་དེ་ཉིད། འཇམ་མགོན་བླ་མ་སྒྲོལ་བའི་མགོན་
པོས་རྒྱ་ཆེར་གཏན་ལ་འབེབས་པར་མཛད་པའི་དབང་མདོར་བསྟན་ཊིཀ་དང་
བཅས་པའི་དགོངས་དོན། འབའ་མདའ་འཇམ་དཔལ་དབྱངས་ཀྱིས་ཕྱག་
ལེན་དུ་མཛད་པ་ཇི་ལྟ་བ་བཞིན་དུ་ཚད་མ་གསུམ་གྱིས་རྣམ་པར་དག་པའི་
བཤད་པ་དང་། སླ་ཆོས་སུ་མ་སོང་བའི་ཕྱག་ལེན་ཤིན་ཏུ་ཞིབ་པས་སྨིན་རྒྱས་
སུ་སྩོལ་བར་མཛད། དབང་གི་མཇུག་ཏུ་གཏང་རག་གི་དངོས་འབུལ་ཀྱང་
ཤིན་ཏུ་རྒྱ་ཆེ་ཞིང་སྤམ་མཐོ་བ་ཕུལ་ཏེ་དཔོན་སློབ་ཐམས་ཅད་ཀྱིས་བསྟན་པ་
རིན་པོ་ཆེ་ཡུན་རིང་དུ་གནས་པའི་ཐུགས་སྨོན་རྒྱ་ཆེན་པོ་དང་བཀྲ་ཤིས་ཀྱི་མེ་
ཏོག་ཆར་དུ་བསྙིལ་བར་མཛད་དོ། །
སྨྲས་པ།
གངས་ཅན་བསྟན་འཛིན་གསེར་རིའི་ཕྲེང་དབུས་སུ། །
194



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ།
ལྷུན་པོ་བཞིན་དུ་འགྲན་གྱི་དོ་མེད་པ། །
མཁས་གྲུབ་སྙན་པའི་གྲགས་པ་རིང་དུ་འཕུར། །
ཇོ་ནང་བསྟན་པའི་བདག་པོ་ཁྱོད་མིན་སུ། །
རབ་འབྱམས་གསུང་རབ་རྒྱ་མཚོའི་དཀའ་གནད་ཀུན། །
འཆད་རྩོད་རྩོམ་གྱི་པི་ཝང་བརྡུང་བ་ན། །
ཚངས་སྲས་ལྷ་མོ་ངུར་སྨྲིག་ཟོལ་གྱིས་ནི། །
བདག་ཅག་མགོན་དུ་བྱོན་སྙམ་དང་པ་འཕེལ། །
གངས་ཅན་མདོ་སྨད་རི་སུལ་དྲ་བ་ན། །
གཞན་སྟོང་ཟབ་མོའི་གདངས་སྙན་མ་འགག་པའི། །
ཆོས་ཀྱི་སྡེ་ཆེན་མུ་ཏིག་སྙེ་མའི་འབྲུ། །
དུམ་བུར་ཆགས་པ་ས་ཡི་རྒྱུ་སྐར་དབུས། །
ངེས་དོན་བསྟན་པ་ཡོངས་ཀྱི་བདག་པོ་ཉིད། །
ངག་ལ་དབང་བསྒྱུར་ཡོན་ཏན་བཟང་བོའི་སྡེ། །
ནམ་མཁའི་ཁྲི་ལ་འཛེགས་པའི་ངོ་མཚར་གྱིས། །
གཞན་སྟོང་རིགས་པ་བཞད་པའི་མཐའ་མ་རིག །
ཀུན་མཁྱེན་དོལ་པོ་དགྱེས་པའི་སྲོལ་བཟང་བོ། །
གཞན་སྟོང་དབུ་མའི་དུས་ཁྲིད་མེ་ཏོག་ཕྲེང་། །
ཇོ་ནང་ཆོས་སྡེ་སོ་སོར་བཞད་མ་ཐག །
195



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགའ་བའི་བདུད་རྩི་སྙིང་གི་རྩེ་ལ་ལྷུང་། །
གྲངས་མེད་གདུལ་བྱའི་མོས་དབང་ལྕགས་ཀྱི་ཁམས། །
ཟབ་གསང་ཨ་བྷི་ཥཉྩ་གྲུབ་པའི་རྩིས། །
རྡོ་རྗེ་བཞི་ཡི་གསེར་དུ་བསྒྱུར་བའི་དབྱངས། །
བསྟན་པའི་ས་ཆེན་མཛེས་པའི་རྒྱན་དུ་གྲུབ། །
ཁ་བ་དཀར་བོ་གཡོ་བའི་བྱང་ཕྱོགས་སུ། །
རྒྱལ་བའི་ལུང་ཟིན་ཀུན་མཁྱེན་དོལ་པོ་བའི། །
བཀའ་དྲིན་གསེར་གྱི་ཤིང་རྟ་ལ་བརྟེན་ནས། །
བསྟན་པའི་ཉི་མ་ཤར་བར་གྱུར་ཅེས་གྲགས། །
དེ་ནས་རིང་ཞིག་ལོན་པའི་ཁུག་པ་རུ། །
སྨོན་ལམ་མཐུ་གྲུབ་རྗེ་བཙུན་གུ་ཎ་ཡིས། །
བཤད་སྒྲུབ་བསྟན་པ་ཡར་ཟླའི་དཔལ་བཞིན་དུ། །
སྤེལ་བའི་དགེ་མཚན་སྲིད་ཞིའི་རྩེ་རུ་འཕུར། །
མཚུངས་མེད་འཇམ་དབྱངས་མི་ཡི་ཉི་མ་ཉིད། །
ཇོ་ནང་ཆོས་ཀྱི་ཚོང་རྡལ་མང་ཉུལ་ཏེ། །
དུས་འཁོར་དབང་དང་གཞན་སྟོང་དུས་ཁྲིད་ཟུང་། །
ཕན་ཚུན་མཛའ་བ་བསྡེབས་པའི་རྡོ་རིང་བཙུགས། །
19/



ཇོ་ནང་བའི་ཆོས་སྡེ་རྣམས་སུ་ཞབས་སོར་བཀོད་དེ་གཞན་སྟོང་དུས་ཁྲིད་བཙུགས་པ།
དཔལ་ལྡན་ཕྱོགས་ལས་རྣམ་རྒྱལ་ཆོས་སྡེ་ཆེར། །
ལེགས་བྱས་རྒྱལ་མཚན་མཐོ་བའི་རྩེ་མོ་རུ། །
ཐུབ་བསྟན་ཡིད་བཞིན་ནོར་བུའི་གཟི་འབར་བས། །
ངེས་གསང་ཟབ་ལམ་འདོད་དགུའི་ཆར་དུ་འཇོ། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
དཔལ་ལྡན་རྒྱལ་བ་ཇོ་ནང་བའི་ཆོས་སྡེ་སོ་སོར་ཞབས་ཀྱི་པད་མོ་བསྐྱོད་དེ་
གཞན་སྟོང་དུས་ཁྲིད་འཛུགས་པ་དང་ཟུང་དུ་འབྲེལ་ཏེ་དཔལ་དུས་ཀྱི་འཁོར་
ལོའི་དབང་ཆེན་དུ་མ་ཕྱག་ཏུ་བསྟར་ནས་འཕྲིན་ལས་ཁྱབ་བརྡལ་དུ་སྤེལ་བའི་
ཚུལ་གཙོ་བོར་བརྗོད་པའི་སྐབས་ཀྱི་སརྒ་སྟེ་བཅུ་བའོ།། ། །
197



བཅུ་གཅིག་པ། མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་
རླབས་ཆེན་བསྒྲུབས་ཤིང་གངས་ཅན་དགེ་བའི་ཟླ་བའི་
མཛད་སྒོའི་ཚུལ། །
ཁྱོད་ཡོན་བྱིན་རླབས་ཨ་བྷི་ཊཱིཉྩའི་ཆུས། །
མ་དག་ཉེས་པའི་དྲི་མ་ཀུན་སྦྱངས་ཏེ། །
སྐུ་གསུམ་ནོར་བུའི་གླིང་དུ་ཁྲིད་མཛད་པ། །
རིགས་ཀུན་བདག་ཉིད་དཔལ་ལྡན་བླ་མར་འདུད། །
ཟླ་བཅུ་གཅིག་པའི་ཚེས་བདུན་ལ་རིགས་ལྡན་སྤྲུལ་བའི་སྐུ་སྐྱབས་རྗེ་བླ་
མ་རིན་པོ་ཆེའི་ཞལ་སྔ་ནས་དང་རང་སློབ་སུམ་ཅུ་ཙམ་དང་ལྷན་ཅིག་ཏུ་ཁྲེང་
ཏུའུའི་གྲོང་ཁྱེར་སྤོས་ངད་ལྡན་དུ་ཕྱག་ཕེབས། དེ་ནས་དཔལ་རྡོ་རྗེ་འཇིགས་
བྱེད་ཀྱི་རྣལ་འབྱོར་བ་ཆིན་ཏིན་བླ་མས་གདན་དྲངས་ནས་ཁོང་རྣམ་གཉིས་ཕན་
ཚུན་བཀུར་བཟོས་ཆེ་བའི་སྒོ་ནས་གསུང་འཕྲོས་ཞིབ་པ་མ་ཟད། རྗེ་ཉིད་ཀྱིས་
ཆིན་ཏིན་དཔོན་གཡོག་རྣམས་ལ་དམ་ཆོས་བདུད་རྩིའི་སྐྱེས་བཟང་བསྟར་ཏེ།
ཆིན་ཏིན་དགོན་པའི་བསོད་ནམས་བསགས་པའི་རྟེན་མཆོག་རྣམས་ལ་མཇལ་
ཞིང་ངེས་དོན་བསྟན་ པ་ རྒྱས་ པའི་ ཐུགས་སྨོན་ གྱིས་ མཚམས་སྦྱར་ གནང་།
བཅོ་ལྔ་ལ་བླ་མ་ཡོན་ཏན་རྒྱ་མཚོས་གདན་དྲངས་ཏེ། ཉིད་ཀྱི་དགོན་དུ་གཞི་
ཕབ། དེར་མཇལ་ཕྱག་གསོལ་ཇ་དང་ཤིང་ཐོག་སྣ་ཚོགས་ཀྱི་བསྙེན་བཀུར་
198



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
བསྟབས། དེར་གཞི་བྱེས་ཀྱི་སེར་སྐྱ་སུམ་བརྒྱ་ལྷག་ལ་རྒྱུད་སྡེ་གཞན་དང་
བཤད་སྲོལ་མི་འདྲ་བ་གཉིས་མེད་རྒྱུད་ཀྱི་རྒྱལ་བོ་དཔལ་དུས་ཀྱི་འཁོར་ལོའི་
དབང་ཆེན་ཕྱག་ལེན་རྒྱས་པའི་ལུགས་སུ་སྩལ། དེར་མ་ཟད་ལྷ་མཆོག་ཕྱག་ན་
པད་མོ་ཐུགས་རྗེ་ཆེན་པོའི་དབང་དང་ཚེ་དཔག་མེད་ཀྱི་དབང་འཇམ་པའི་
དབྱངས་ཀྱི་རྗེས་གནང་། མགོན་པོ་ཕྱག་དྲུག་པའི་རྗེས་གནང་། རྣམ་སྲས་ཀྱི་
རྗེས་གནང་། ཆོས་རྒྱལ་གྱི་རྗེས་གནང་སོགས་འདོད་ཆོས་ཅི་རིགས་སྩལ། དེ་
སྐབས་ཐུན་མོང་ལམ་གྱིས་རྒྱུད་སྦྱངས་ཏེ། སྔགས་ལ་འཇུག་དགོས་པའི་གསུང་
བཤད་ཟབ་ཅིང་བརླིང་ལ་དོན་འདྲིལ་ཞིང་ཟུར་ཕྱིན་པ་གནང་། མཇུག་ཏུ་བླ་
མ་དང་ཆོས་ཀྱི་ཆེ་བ། ལྷག་པར་དུ་དེང་དུས་དཔལ་ལྡན་རྒྱལ་བ་ཇོ་ནང་བའི་
བསྟན་པའི་སྲོག་ཤིང་དུ་རྗེ་ཉིད་ཞབས་པད་རིང་དུ་བསྟན་དགོས་པ་སོགས་ལས་
འཕྲོས་ཏེ། མཎྜལ་བཤད་པ་དང་གཏང་རག་གི་ཡོན་འབུལ་དཔངས་མཐོ་བར་
བཏེགས། རྗེ་ཉིད་གང་དུ་ཕེབས་ན་དེ་དག་གི་ལམ་སྐབས་སུ་དྲག་ཞན་བར་
མའི་སྐྱེ་བོ་ནམ་མཁའི་སྐར་ཚོགས་ལྟ་བུ་དང་ཟང་ཟིང་གི་ཡོ་ལང་དབྱར་གྱི་ཆར་
སྤྲིན་ལྟ་བུ་འདུས་པས་། སྐྱུག་ནད་ཅན་གྱིས་ཟས་མཐོང་བ་བཞིན་དུ་ཐུགས་
སུན་ཞིང་ཞེན་ལོག་གི་སྐྱོ་ཤས་བཅོས་མ་མ་ཡིན་པ་ངང་ངམ་ཤུགས་ཀྱིས་འབྱུང་
བ་ཡོད་པ་ནི་འགྲན་ཟླ་དང་བྲལ་བའི་རྣམ་པར་ཐར་བ་ཞིག་ཏུ་བགྲང་ཆོག་གམ་
སྙམ། ད་ལྟ་དམ་པར་ཁས་འཆེ་བ་མང་བོ་རྙེད་པ་ ་མོ་རེ་བྱུང་བས་ཀྱང་
གཏིང་ནས་མྱོས་ཚོད་མི་རིག་པ་ལ་དཔག་ན་ཡིད་སྐྱོ་བའི་གནས་སོ། །
ཉེར་དྲུག་ལ་སྤྲིན་དཀར་དགོན་དུ་ཞབས་ཀྱི་པད་མོ་བསྐྱོད་དེ་ཇོ་སེར་
བརྒྱ་ཕྲག་ལྷག་གི་ལག་ན་མེ་ཏོག་སྣ་ཚོགས་ཐོག་ནས་སེར་སྦྲེངས་ཀྱིས་བསུ་བ་
དང་བཅས་མཇལ་ཕྱག་ཕུལ། བསྟན་པ་དང་འགྲོ་བ་ཡོངས་ལ་ཕྲལ་དང་ཡུན་
199



རྗེ་ངག་དབང་ཡོན་ཏན་བཟང་བོའི་རྣམ་ཐར། །
དུ་ཕན་པའི་མཛད་པ་རྒྱ་ཆེན་པོ་སྒྲུབ་པའི་མུར། རྒྱ་རིགས་ཀྱི་ཇོ་སེར་ཉིས་བརྒྱ་
ལྷག་ལ་དཔལ་དུས་ཀྱི་འཁོར་ལོའི་མཆོག་དབང་གོང་མ། ཚེ་དབང་། འཇམ་
པའི་དབྱངས་ཀྱི་རྗེས་གནང་། རྡོ་རྗེ་སེམས་དཔའི་རྗེས་གནང་བསྩལ་བས་དེ་
དག་གི་རྒྱུད་ལ་ཐར་བའི་ས་བོན་ཁྱད་པར་ཅན་བསྐྲུན། དེ་སྐབས་ཤེས་ལྡན་
འགའ་རེས་རྗེ་ཉིད་པར་བླངས་པའི་སྣང་བརྙན་གྱི་ཐུགས་ཀ་ནས་འོད་དཀར་
བྱུང་བ་མཐུན་སྣང་དུ་གྲུབ་ཅེས་གྲགས། ཟླ་བཅུ་གཉིས་པར་ཞིང་ཆེན་ནང་
བསྟན་མཐུན་ཚོགས་ཀྱི་ཆོས་ལུགས་པའི་དབུ་འཛིན་པ་འགས་ལོ་ཏེ་གྲོང་བརྡལ་
གྱི་ཆོས་ཚོགས་ཁང་དུ་གདན་འདྲེན་ཞུས་པ་བཞིན་དེར་ཕྱག་ཕེབས། དེར་
ཆགས་ཅན་རིགས་ཀྱི་གདུལ་བྱ་གྱུར་བའི་རྒྱ་རིགས་དྲུག་བརྒྱ་ལྷག་ལ་དཔལ་ལྡན་
དང་པོའི་སངས་རྒྱས་བཅོམ་ལྡན་འདས་དུས་ཀྱི་འཁོར་ལོའི་དབང་ཆེན་སྨིན་
རྒྱས་སུ་བསྩལ་ཏེ། དེ་དག་གི་རྒྱུད་ལ་སྐུ་བཞིའི་ས་བོན་ཐེབས་ངེས་སུ་མཛད།
དེར་མ་ཟད་ཀུན་མཁྱེན་རྗེས་གནང་རྟ་ཕྱག་ཁྱུང་གསུམ་གྱི་རྗེས་གནང་སོགས་
ཟབ་ཆོས་འགའ་ཞིག་སྩལ། དེ་སྐབས་ཕྱོགས་འདུས་ཀྱི་མཇལ་བ་ཆེས་མང་བ་
རྣམས་ཀྱི་རེ་བ་བསྐངས་ཤིང་སོ་སོ་ནས་གང་འབྱོར་གྱི་དངོས་པོ་ཡོད་འབུལ་ལྟ་
བུར་བྱས། དེ་ནས་འགའ་ཞིག་ལ་དགེ་བསྙེན་དང་དགེ་ཚུལ་གསར་བསྒྲུབས་
བྱས་ཏེ་ཐུབ་པའི་བསྟན་པ་རིན་པོ་ཆེའི་གཞི་བཙུགས། །
ཚེས་བཅུ་གཉིས་ལ་ངེས་དོན་རྡོ་རྗེས་བོས་ཧན་དུ་ཕེབས་དགོས་པའི་
སྙན་སྒྲོན་ཕུལ་བ་བཞིན་དེར་ཕྱག་ཕེབས། དེར་གནས་དད་ལྡན་ཁྱིམ་པ་དང་
དགེ་བསྙེན་མང་བོས་ནུས་པ་རྩལ་སྤྲུག་ལྟ་བུས་བསྙེན་བཀུར་ཕུན་སུམ་ཚོགས་པ་
ཞུས། བོས་ཧན་དུ་ཇོ་ནང་བའི་ཆོས་གཞི་འཛུགས་པ་སོགས་བྱ་བ་གལ་ཆེན་
སྐོར་ལ་གྲོས་མོལ་དང་ཁྱད་པར་ཕྱོགས་ཐ་དད་ནས་འདུས་པའི་དྲག་ཞན་མཐའ་
200



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
དག་གིས་རྗེ་འདིའི་ཞབས་ཀྱི་པདྨ་སྤྱི་བོར་མཆོད་ཅིང་ཟང་ཟིང་གི་འབུལ་བ་
བསྙེན་བཀུར་སོགས་དབྱར་དུས་ཀྱི་སྤྲིན་ལ་འགྲན་པ་བྱུང་། དེ་དག་ལ་ལས་
འབྲས་ཀྱི་ཆོས་སྐོར་དང་། ཁྱད་པར་གཞན་སྟོང་དབུ་མ་ཆེན་པོའི་ལྟ་བ་དཔལ་
དུས་ཀྱི་འཁོར་ལོའི་བཤད་སྲོལ་གྱི་ཁོངས་སུ་དྲངས་ཏེ་ཞིབ་བཤད་ཇོ་ནང་བའི་
གྲུབ་མཐའི་ངོ་སྤྲོད་དང་དུས་འཁོར་མཆོག་དབང་ཐུགས་རྗེ་ཆེན་པོའི་རྗེས་
གནང་སོགས་འདོད་ཆོས་མང་དུ་སྩལ། །
དགུང་གྲངས་རེ་དགུ་པ་འཛིན་བྱེད་ཅེས་པ་མེ་བྱི་ལོའི་ལོ་གསར་སྐབས་
ངོས་གཙང་བའི་དགྱེས་སྟོན་དང་གཞན་ཕན་གྱི་མཛད་སྒོ་ཕུན་སུམ་ཚོགས་པ་
བསྐྱངས། ཆོ་འཕྲུལ་ཟླ་བའི་ཚེས་བཅུ་ལ་རྗེ་བླ་མ་དཔོན་གཡོག་རྣམས་ཀོང་
ཕེན་ལ་ཆིབས་བསྒྱུར་གནང་། དེ་བཞིན་དུ་བཀན་ཤན་ལ་ཇོ་ནང་བའི་ཆོས་སྡེ་
ཞིག་ཡོད་པ་དེར་ཕེབས་ཏེ། ཕྱོགས་འདུས་ཀྱི་མཇལ་བ་མང་བོ་ལ། ཐུགས་རྗེ་
ཆེན་པོའི་དབང་ སོགས་ ཟབ་ རྒྱས་ དམ་ ཆོས་ བདུད་ རྩི་ ཕངས་མེད་དུ་སྩལ།
དེར་མ་ཟད་རྒྱ་རིགས་སློབ་མ་མང་བོ་ལ་སྔ་ཕྱི་ཀུན་ཏུ་སྐྱབས་འགྲོ་རྩོམ་བྱེད་དུ་
བྱས་ནས་དགེ་བསྙེན་གྱི་སྡོམ་པ་ཕོག་པ་ཤིན་ཏུ་མང་བར་སྣང་།
ཟླ་གཉིས་པའི་ཚེས་བཅོ་ལྔ་ལ་ཉ་རིགས་སྲོག་ཆགས་བྱེ་བ་མང་བོའི་སྲོག་
བླུས་ཏེ་ཚེ་ཐར་དུ་བཏང་། བརྩེ་བ་སྙིང་རྗེ་ཆེན་པོས་ཀུན་ནས་བསླངས་ཏེ།
དེ་བཞིན་གཤེགས་པའི་མཚན་གྱི་རྣམ་ གྲངས་མང་བོ་གསུང་སྒྲོག་གནང་སྟེ།
སེམས་ཅན་དེ་དག་བདེ་བ་ཅན་གྱི་ཞིང་དུ་སྐྱེ་བ་དང་སྐྱེས་ནས་རྒྱལ་བ་འོད་
དཔག་མེད་ཀྱི་གདམས་ངག་དང་རྗེས་བསྟན་མནོས་ནས་ས་ལམ་གྱི་མངོན་
རྟོགས་ཐམས་ཅད་མཐར་ཕྱིན་ནས་གཞན་དོན་འབད་མེད་དུ་སྒྲུབ་ནུས་པར་
གྱུར་ཅིག་སྙམ་དུ་སྤྱན་དམིགས་ཡང་དག་པར་མཛད། ཚེས་བཅུ་དྲུག་ལ་ཞིན་
201



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཏུའུ་ཞེས་པའི་གནས་ཁྱད་པར་ཅན་དེར་ཆིབས་བསྐྱོད་གནང་ནས་དགྲ་བཅོམ་
ལྔ་བརྒྱ་སོགས་རྟེན་ཁྱད་པར་ཅན་རྣམས་ལ་ཞིབ་མཇལ་ཞུས་པ་མ་ཟད་རྟེན་
གསུམ་དེ་དག་གི་སྤྱན་སྔར་རྒྱལ་སྲས་ལག་ལེན་དང་ཆོས་དབྱིང་བསྟོད་པ་སོགས་
དབྱངས་སུ་འཐེན་བཞིན་ ལྟ་སྤྱོད་རྣམ་པར་དག་པ་ལ་མྱོང་བསྒོམ་མཛད།
བཅོ་བརྒྱད་ལ་ཏུང་པེ་དང་ཁྲེང་ཏུའུའི་རྒྱའི་དགེ་བསྙེན་དྲུག་ཅུ་ལྷག་ལ་འཇམ་
པའི་དབྱངས་ཀྱི་དབང་དང་དུས་འཁོར་ལྷན་སྐྱེས་ཀྱི་རྗེས་གནང་སོགས་འདོད་
སྦྱར་བྱས། དེ་ལྟར་མ་ཧཱ་ཙི་ནའི་ཡུལ་གྲུ་དུ་མར་ཞབས་སོར་བཀོད་དེ་དམ་ཆོས་
སྒོ་སྐྱེལ་གྱི་ཚུལ་དུ་ལེགས་པར་བཤད་པའི་བགོ་བཤའ་མཐའ་ཡས་པས་ལུས་ཅན་
མཐའ་དག་སྨིན་པར་མཛད་དོ། །
ཚེས་ཉེར་བདུན་ལ་དཔལ་འཛམ་ཐང་ཆོས་ཀྱི་ལྗོངས་སུ་ཞབས་ཀྱི་པད་
མོ་བསྐྱོད་དེ་རྩ་བའི་གདན་སར་གཞི་ཕབ་སྟེ། སློབ་མའི་ཚོགས་ལ་སྐྱེས་ཀྱི་ཚུལ་
དུ་རྗེ་ཉིད་ཀྱི་འདྲ་སྐུ་དང་མཐང་གོས་སོགས་ཀྱི་གནང་སྦྱིན་བསྩལ་བས་ཡིད་
ཚིམ་པའི་སྤྲོ་བ་འཕེལ། ནག་ཟླའི་ཚེས་གསུམ་ལ་རྒྱུད་ལས་ཇི་སྐད་བཀའ་
བསྩལ་བ་ལྟར་ཐེག་པ་མཆོག་གི་གཞུང་ལས་ལེགས་པར་འོངས་པའི་རྡོ་རྗེ་སློབ་
དཔོན་གྱི་བྱ་བའི་ཕ་རོལ་ཏུ་སོན་ཏེ། རྡོ་རྗེ་འཆང་ཆེན་པོར་གྱུར་བ་རྗེ་བཙུན་
བླ་མ་ངག་དབང་ཡོན་ཏན་བཟང་བོའི་ཞལ་སྔ་ནས་ཀྱིས་ཞིང་ཆེན་ཉི་ཤུ་ལྷག་
ནས་དོན་གཉེར་ཆེན་པོར་ཕེབས་པའི་གཞི་བྱེས་ཀྱི་སེར་སྐྱ་བདུན་སྟོང་ལ་འཇམ་
མགོན་བླ་མ་ཏཱ་ར་ནཱ་ཐའི་རྒྱུད་སྡེ་ཐོར་བུའི་དབང་ཡོངས་སུ་རྫོགས་པ་བསྐུར་ཏེ།
རྡོ་རྗེའི་རིགས་ཀྱི་གདུལ་བྱ་རྣམས་ཀྱི་རང་རང་གི་སྐལ་བ་དང་འཚམ་པར་ཐུབ་
པ་ཆེན་པོའི་གསུང་གི་བདུད་རྩི་ཕངས་མེད་དུ་བསྩལ་ཞིང་རྣམ་པར་མི་རྟོག་པ་
རང་བྱུང་ལྷན་ཅིག་སྐྱེས་པའི་བདེ་བ་ཆེན་པོའི་ཡེ་ཤེས་མངོན་དུ་གྱུར་བའི་བག་
202



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
ཆགས་ཁྱད་པར་ཅན་ཐེབས་པར་མཛད་དོ། །
དེ་ཡང་དབང་རེ་རེའི་གོང་དུ་སྟ་གོན་སྔོན་སོང་གི་སྒོ་ནས་ཕྱག་ལེན་ཤིན་
ཏུ་རྒྱས་པའི་ལུགས་སུ་བྱས་ཏེ། ཟླ་དུ་མའི་རིང་དུ་དཀའ་ཚེགས་ཆེན་པོའི་སྒོ་
ནས་བསྐུར་གནང་མཛད། དེ་ཉིད་བཅུ་ནི་ཡོངས་སུ་ཤེས་ཞེས་རྡོ་རྗེ་སློབ་
དཔོན་གྱི་མཚན་ཉིད་བཤད་པའི་སྐབས་ཀྱི་དེ་ཉིད་བཅུའི་དང་པོ་དཀྱིལ་འཁོར་
ལ་མཁས་པ་ནི་གཟུགས་ཅན་དང་གཟུགས་ཅན་མ་ཡིན་པ་གཉིས་ལས་ཕྱི་མ་
ཏིང་ངེ་འཛིན་གྱིས་དཀྱིལ་འཁོར་སྒྲུབ་པ་ལ་རྒྱུད་སྡེ་ནས་བཤད་པའི་དཀྱིལ་
འཁོར་རབ་འབྱམས་བླ་ན་མེད་པའི་ཏིང་ངེ་འཛིན། དམ་པས་སྒྲུབ་པ་ལ་ཤིན་
ཏུ་ཐུགས་དགྱེས་ཤིང་འོལ་སྤྱི་ཙམ་དུ་མ་བཞག་པར་འཕྲལ་འཕྲལ་དུ་ཉམས་ལེན་
ལ་བསྟར་ཏེ། མངོན་པར་རྟོགས་པའི་ཡོན་ཏན་གྱི་སྐལ་བ་བཟང་བོར་གྱུར་
ནས་འཇིགས་པ་མེད་པའི་ཁྱུ་མཆོག་རླབས་པོ་ཆེའི་གནས་ཐོབ་པ་ན་སྐལ་བཟང་
གདུལ་བྱ་རྣམས་ལ་སྔགས་ཀྱི་འཇུག་སྒོ་དབང་གནང་བའི་ཚེ་ལྷ་དང་སྔགས་ཀྱི་
ཆེ་བ་ཐོན་པ། རྒྱུད་དང་གྲུབ་ཆེན་གྱི་ཁུངས་གསལ་བ། སྐབས་བབས་ཀྱི་
དམིགས་རིམ་དང་ཐོབ་བརྡ་འཕྲོད་པ་གཞན་ལས་ཁྱད་ཆོས་འབུར་དུ་ཐོན་པ་
མང་བས་དབང་གྲལ་བ་རྣམས་ཀྱིས་ཀྱང་ཉན་སྤྲོ་ཞིང་ཡིད་ཚིམ་པའི་དད་པའི་
སྤྱན་ཆབ་གཡོ་བ་མང་དུ་བྱུང་སྣང་ངོ༌། ། འདི་སྐབས་རྗེ་ཉིད་ཀྱི་དབང་གི་
གསུང་སྐད་རྩ་བའི་གདན་ས་ནས་ས་ལེ་བར་བཅུ་ཙམ་གྱི་ཕ་རོལ་གྱི་སྐ་ཁ་ཞེས་པ་
ནས་རྣམ་པ་གསལ་ཞིང་ཤིན་ཏུ་སྙན་པའི་ཚུལ་གྱིས་ཐོས་སྐད། དེ་ནི་དེ་འདྲའི་
རྒྱང་རིང་བའི་བར་དུ་དབང་གི་གདུལ་བྱ་གྱུར་བའི་མི་མིན་གྱིས་ཁྱབ་ཡོད་པར་
ཡིན་ནམ་སྙམ།
ཟླ་བདུན་པའི་ཚེས་གསུམ་ནས་དབང་གི་མཇུག་རྫོགས་ཏེ། དཔའ་
203



རྗེ་ངག་དབང་ཡོན་ཏན་བཟང་བོའི་རྣམ་ཐར།
བོའི་དགའ་སྟོན་ལ་རོལ་བཞིན་ཚོགས་བྱེ་བའི་གྲངས་སུ་འགྲོ་ངེས་སུ་བསྒྲུབས་
པས་ཐུགས་དགྱེས་པའི་རྩེར་སོན། དུས་འདི་ཙམ་ནས་རྒྱ་གར་ཁ་ཆེ་མན་ཆད་
ནས་ཤར་ཕྱོགས་ཀྱི་རྒྱ་མཚོ་ཆེན་པོ་ལ་ཐུག་གི་བར་དུ་རྗེ་བླ་མ་མཆོག་གི་འཕྲིན་
ལས་ཀྱི་ཡུག་གཅིག་ཏུ་ཁྱབ་པར་སྣང་ངོ་། ། ཟླ་བརྒྱད་པའི་ཚེས་དྲུག་ལ་བླ་སྤྲུལ་
འགའ་དང་གྲྭ་སུམ་ཅུ་ཙམ་ལ་བཀའ་པོད་ལྔའི་ལེགས་བཤད་ཀྱི་རིགས་རྣམས་
ཕྱོགས་གཅིག་ཏུ་བསྡུས་པའི་བསྟན་བཅོས་བསྡུས་གྲྭའི་སྔོན་འགྲོ་ལྟ་བུའི་ཚུལ་དུ་
སྐྱབས་མགོན་མ་ཏིས་མཛད་པའི་ལྡོག་ཆ་ཞིབ་ཁྲིད་གནང་སྟེ་བཤད་གྲྭའི་དབུ་
ཚུགས། དེ་སྐབས་མཁན་འོད་རབ་གདན་འདྲེན་བྱས་ཏེ་སྐྱོར་དཔོན་གནང་དུ་
བཅུག་སྟེ། དཀའ་བའི་གནས་ལ་དོགས་གཅོད་ཀྱི་འབེལ་གཏམ་མང་དུ་བགྱིས།
ཆོས་ཚན་སོ་སོར་སྤྱི་ཐལ་ཟུར་བཀོལ་སོགས་ཡིག་ཆ་གང་ཡོད་ལ་ཞིབ་དཔྱོད་
བྱེད་དུ་བཅུག་པ་མ་ཟད་ཆོས་གྲྭ་བའི་ལུགས་ཀྱི་དོགས་འགོད་གཙོར་བྱས་ཀྱི་
རྩོད་པ་བརྡར་ཤ་ཆོད་པ་གནང་། ཁྱད་པར་འབའ་མདའ་ཡབ་སྲས་ནས་
བརྒྱུད་པའི་ཐུན་མོང་མ་ཡིན་པའི་བཤད་ཚུལ་བླུན་པོའི་ངག་སྒྲོས་ཙམ་གྱི་རྗེས་
སུ་འབྲངས་པ་མ་ཡིན་པར་གོ་བ་གཏིང་ཚུགས་པའི་ཞིབ་བཤད་མཛད་ལུགས་
ཤིག་ཡོད་པ་དེ་ཉིད་ཕྱག་ལེན་ལ་ཐེབས་པར་མཛད་སྣང་། དེ་ལྟ་བུའི་བཤད་
ཚུལ་དོར་ཏེ་དེང་སང་ཚིག་སྐམ་ཁ་ལ་བྱང་བའི་ཚིག་གི་ཟེར་ལུགས་རེའི་རྗེས་སུ་
འབྲངས་ཏེ། རིགས་པ་སྨྲ་བ་ཡ་མེད་དུ་རློམ་པ་ཕལ་ཆེར་ཕ་རྗེས་བུས་མ་ཟིན་
པའི་རང་མཚང་སྟོན་འདུག་པ་ནི་དུས་ཀྱི་རྒུད་པས་ཟིན་པའི་འབྲས་རྟགས་སུ་
གསལ། ཚེས་བཅོ་ལྔ་ལ་འདུས་སྡེ་སྤྱི་ལ་ཆོས་ཁྲིམས་ཀྱི་ཚོགས་གཏམ་ཞིབ་རྒྱས་
རྣོ་ཞིང་བརྗིད་ཆགས་པ་འགྲིག་ལམ་ཉམས་ཆག་ཏུ་གྱུར་བའི་རིགས་ལ་དམིགས་
ཕུག་པའི་གསུང་ནན་དང་བཅས་སྩལ། དེ་ནས་བསྟན་འགྲོ་སྤྱིའི་སྲུང་རིམ་དུ་
204



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
དུས་འཁོར་ཁྲི་མཆོད་དང་། གདུགས་རིང་བྱེ་བ་ཞག་ཉི་ཤུའི་རིང་དུ་དགེ་
འདུན་པ་བདུན་བརྒྱ་ལྷག་གིས་བསྒྲུབས།
ཟླ་དགུ་པའི་ཚེས་བརྒྱད་ལ། ཐུན་དཔོན་སྙན་གྲགས་དང་། ཤེར་པོ།
རོས་ཤོས་སོགས་གྲྭ་སོ་དྲུག་ཙམ་དུས་འཁོར་སྦྱོར་དྲུག་གི་སྔོན་འགྲོ་འབུམ་ལྔ་ལ་
འདུག་པའི་གཞི་ཚུགས། སྤྱིར་ལོ་གཅིག་གི་ཁོངས་སུ་ཕྱག་བ། དངོས་གཞི་བ།
འཁྲུལ་འཁོར་བ་སྟེ། ཆོས་ཚན་གསུམ་ཡོད་ཅིང་སྡོམ་པའི་གྲྭ་ཉིས་བརྒྱ་ལ་ཉེ་བ་
ཙམ་ཞིག་ཡོད་པར་སྣང་། སྔོན་འགྲོ་འབུམ་ལྔ་ནས་བཟུང་དངོས་གཞི་ཡན་
ལག་དྲུག་གི་ཉམས་ལེན་ཆ་ཚང་བ་རེ་དང་། དེའི་ཡན་ལག་ལ་ཟབ་ལམ་འཕོ་
བའི་ཉམས་ལེན་སོགས་རྗེས་ཁྲིད་ཀྱི་རིམ་པ་རྣམས་ཀྱང་ཕྱག་ལེན་ལ་ཐེབས་པར་
མཛད།
དེ་དག་ལ་ཆོས་ཁྲིད་ཀྱི་རིམ་པ་རྣམས་ཀྱང་ཁྲིད་ཡིག་མཐོང་བ་དོན་ལྡན།
ལྷན་ཐབས་འོད་བརྒྱ་འབར་བ། ཟུང་འཇུག་རབ་གསལ། ཕྱི་ནང་ངོ་སྤྲོད།
རྟགས་ཚད། གེགས་སེལ། འཁྲུལ་འཁོར་རྩ་འགྲེལ་སོགས་ཁྲིད་ཡིག་མ་བུ་
རྣམས་ཀྱི་གཞི་བྱས། དེ་དག་གི་དགོངས་དོན་གསལ་བྱེད་འབའ་མདའ་འཇམ་
དཔལ་དབྱངས་ཀྱི་སྒོམ་རིམ་གྲུབ་པའི་ལམ་བཟང་གི་སྟེང་ནས་མྱོང་ཁྲིད་གནང་།
གཞན་ཡང་བླ་རྣམ་གཉིས་ཀྱི་ཁྲིད་ཡིག ཆུ་གཏོར། བླ་མ་མཆོད་པ་བདེ་
ལེགས་རབ་རྒྱས་ཀྱི་ཁྲིད། ཚེ་སྒྲུབ་དང་འཕོ་ཁྲིད། ·རྟ་ཕྱག་ཁྱུང་གསུམ་གྱི་ཁྲིད།
དུས་འཁོར་མཆོག་དབང་། གཏོར་བསྔོ་སོགས་རྒྱུན་འདོན་རྣམས་ཀྱི་བཀླག་
ལུང་སོགས་གང་སྐབས་སུ་བབས་པ་རྣམས་ཁྲལ་དང་སླ་ཆོས་ལྟ་བུ་མ་ཡིན་པར་
ཐུགས་བརྩེ་བ་ཆེན་པོའི་ངང་ནས་དམར་ཁྲིད་མཛད། དེ་ལྟར་ཡིད་ཆེས་
གསུམ་དང་ལྡན་པའི་བྱིན་རླབས་དོན་བརྒྱུད་ཀྱི་ཁྲིད་རིམ་རྣམས་ཀྱི་ལེགས་པར་
205



རྗེ་ངག་དབང་ཡོན་ཏན་བཟང་བོའི་རྣམ་ཐར། །
བཤད་པའི་དགའ་སྟོན་གྱིས་འབྲས་བུ་རྡོ་རྗེ་ཐེག་པའི་སྲོག་ཟུངས་དགུང་དུ་སྤེལ།
དེ་ནི་ལོ་རེ་བཞིན་དུ་དེ་ལྟར་ཡིན་པར་མ་ཟད་སྐུ་མྱ་ངན་ལས་འདའ་བའི་བར་དུ་
དེ་ལྟའི་ངོ་མཚར་བའི་མཛད་པ་བསྐྱངས་པ་ཡིན་ནོ། ། །
བཅུ་ལ་དཔལ་ས་དམར་དགོན་གྱི་ཆོས་སྐུའི་རྟེན་མཆོག་ཆེན་མོ་འགྲུབ་
པའི་རབ་གནས་ཀྱི་ཚོགས་དབུར་ཕེབས་ཏེ། བྱིན་རླབས་མི་ཟད་པའི་གཏེར་
དུ་བསྒྲུབས། ཉེར་བདུན་ལ་བླ་མ་ཤེར་རྒྱམ་སོགས་གྲྭ་བཞི་ཅུ་ལ་བླ་མ་ཡོན་ཏན་
རིན་ཆེན་གྱི་སྡོམ་གསུམ་གྱི་སྟེང་ནས་དམ་ཆོས་འདུལ་བའི་ཞིབ་ཁྲིད་མཛད་དེ།
འདུལ་བ་རྩོད་པར་འཁྱེར་བ་གཙོ་བོ་མ་ཡིན་པར་ལག་ལེན་དུ་བཏབ་ནས་
སེམས་འདུལ་བའི་ཐབས་སུ་འགྲོ་བ་ཞིག་དགོས་པར་གསུངས། འདུལ་གཞུང་
ཆ་ཚང་ལ་སྡུམ་བདེ་བ་ཞིག་རྒྱུན་དུ་ལྟ་རྟོག་བྱེད་པར་མཁོ་བ་འདུག་གསུངས་
ནས་དེ་ལྟ་བུའི་འདུལ་གཞུང་ཞིག་ལྗགས་རྩོམ་གནང་བཞེད་ཡོད་ཀྱང་རྐྱེན་
དབང་གིས་ལུས། ཡོན་ཏན་ཐམས་ཅད་ཀྱི་གཞི་མ་སངས་རྒྱས་ཀྱི་བསྟན་པའི་
ནང་མཛོད་ཆོས་འདུལ་བའི་བཤད་པ་ཡུན་རིང་བོའི་བར་དུ་བསྐྱངས། དེ་
སྐབས་འདུལ་བའི་སློབ་གྲྭ་ཟུར་དུ་བཙུགས་ཏེ། མཁན་ཀུན་དགའ་རྒྱལ་མཚན་
ནམ་ཡོངས་ཀྱིས་ལོ་ལ་ཞེས་འབོད་པ་དེ་ཉིད་ལ་སྐྱོར་དཔོན་གྱི་ཁུར་བཞག དེ་
སྐབས་འཆད་ཉན་སྒྲུབ་པ་གང་གི་ཐད་ནས་གཞན་ལ་འགྲམ་ཆུ་ལྡང་མི་དགོས་
པར་རྗེ་བླ་མའི་བཀའ་དྲིན་གྱིས་བཤད་སྒྲུབ་ཀྱི་གྲྭ་དམར་བ་བྱུང་སྣང་།
བཅུ་གཅིག་པའི་ཚེས་དྲུག་ལ་ཞིང་ཆེན་མང་བོ་ནས་དམ་ཆོས་དོན་
གཉེར་ཆེན་པོའི་སྒོ་ནས་ཕེབས་པའི་རྒྱ་རིགས་སློབ་མ་མང་བོ་ལ་སྐྱབས་འགྲོ་
ལས་འབྲས་ཀྱི་ཆོས་སྐོར་སོགས་ཀྱིས་འདོད་སྦྱར་བྱས། །
ཟླ་བཅུ་གཉིས་པའི་ཚེས་གཉིས་ནས་བརྡ་སྤྲོད་པ་སུམ་ཅུ་བ་དང་རྟགས་
206



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
ཀྱི་འཇུག་པ་རྩ་འགྲེལ་རྣམས་ཞིབ་ཁྲིད་ཀྱི་དབུ་ཚུགས། དགུང་གྲངས་བདུན་
ཅུ་བ་དབང་ཕྱུག་ཅེས་པ་མེ་གླང་ལོའི་ལོ་གསར་དགྱེས་སྟོན་ལ་ལོངས་སུ་སྤྱོད་
ཅིང་ཆོས་ཚན་སོ་སོས་སེར་སྦྲེངས་ཀྱིས་བསུ་བ་དང་བཅས་རང་རང་སོ་སོས་
དཀར་དམར་ གྱི་ གསོལ་ སྟོན་ ཕུལ་ ཞིང་ ཟློས་ གར་འཆམ་ གྱི་རྩེད་མོ་ སོགས་
གཟིགས་མོར་བསྟར། ཚེས་བཅོ་བརྒྱད་ལ་བཤད་གྲྭ་བའི་གྲྭ་བརྒྱད་ཅུ་ལྷག་གི་
གྲྭ་བ་རེ་རེའི་དབུར་བྱིན་རྟེན་ཐུབ་སྐུ་ལི་མ་ཞིག་བཞག་སྟེ། སྣ་ཐལ་དང་མནའ་
སོགས་བཅད་དུ་བཅུག་པ་དང་ལྷན་ཅིག་ཐུགས་སྨོན་ཡང་དག་པར་མཛད་པ་
སོགས་བཙན་ཐབས་སུ་སྤྱོད་པ་རྣམ་པར་དག་པ་ལ་གཞུག་པ་ནི་རྒྱལ་སྲས་སྙིང་
སྟོབས་ཆེན་པོའི་རྣམ་པར་ཐར་བ་ངོ་མཚར་བ་ཡིན་པར་སྣང་། ཉེར་གཅིག་ལ་
ཕྱག་ལེན་ཞིབ་རྒྱས་ཀྱི་ངང་ནས་དཔལ་ཆེན་རྡོ་རྗེ་གཞོན་ནུའི་སྒྲུབ་ཆེན་ཞག་
དགུ་ལ་འཚོགས་ཏེ་མཇུག་ཏུ་ཟོར་འཆམ། གཞན་ཀུན་མཁྱེན་རྣམ་ཐར་སོགས་
གཟིགས་མོར་ཕུལ། ཟླ་གཉིས་པའི་ཚེས་ཉེར་གསུམ་ལ། བླ་མ་ཨེ་མགོན་དང༌
དགེ་རྒན་ཆེན་མོ་སངས་རྒྱས་ནོར་བུ་སོགས་བླ་གྲྭ་ལྔ་བཅུ་ཙམ་ལ་དཔལ་ལྡན་
རྒྱལ་བ་ཇོ་ནང་བའི་བྱུང་ཚུལ་དང་གཞན་སྟོང་དབུ་མའི་ཟབ་ཁྲིད་སོགས་རྒྱལ་
བ་དགྱེས་པའི་ལམ་བཟང་རྨད་དུ་བྱུང་བ་སྩལ།
ཟླ་གསུམ་པའི་ཚེས་གཅིག་ལ། སྔར་གྱི་འདུལ་བའི་སློབ་གྲྭ་བ་ལ་ཚེ་ཏན་
ཞབས་དྲུང་དབྱངས་ལྡན་རིག་པའི་འདོད་འཇོའི་སྙན་ངག་གི་སྤྱི་དོན་བསྩལ་
བཤད་གནང་།
ཚེས་བཞིའི་སྔ་དྲོའི་ཆ་ལ་བཤད་གྲྭ་ཁག་གཉིས་ལ་བཤེས་གཉེན་འཇམ་
པའི་དབྱངས་ངག་དབང་བློ་བཟང་འཕྲིན་ལས་ཀྱི་ཞལ་སྔ་ནས་ཀྱིས་ཚད་མའི་
བྱུང་བ་དང་དཔལ་འབྱུང་བོ་འདུལ་བྱེད་ཀྱི་གཟབ་ཁྲིད་སྩལ། ཕྱི་དྲོར་རྗེ་བླ་མ་
207



རྗེ་ངག་དབང་ཡོན་ཏན་བཟང་བོའི་རྣམ་ཐར།
མཆོག་གིས་རྒྱལ་སྲས་ལག་ལེན་དང་དབུ་མ་གཞན་སྟོང་གི་བསྡུས་དོན་དམ་
ཁྲིད་མཛད། དེ་སྐབས་མཁས་པ་ཁ་ཅིག་གིས་ངེས་དོན་རྫོགས་ལྡན་དབུ་མ་
ཆེན་པོའི་ལུགས་འདི་རྟག་ཆད་ཀྱི་མཐར་ལྷུང་ཡོད་པའི་རྒྱུ་མཚན་ལྟར་སྣང་མང་
དུ་བཀོད་འདུག་པ་མཐོང་ཡང་ཤེས་བྱེད་ཀྱི་ལུང་རིགས་རྣམ་དག་དང་སྒོམ་པའི་
ཉམས་མྱོང་གི་སྟེང་ནས་དེ་ལྟར་སྨྲ་བ་བོའི་མཚང་ཡང་ཕུགས་ནས་རིག དེ་
ལྟར་ན་སློབ་དཔོན་འཕགས་པ་ལྷས། ཚུལ་ཁྲིམས་ལས་ནི་ཉམས་སླ་ཡི། ། ལྟ་
ལས་དེ་ལྟར་མ་ཡིན་ནོ། ། ཞེས་གསུངས་པ་བཞིན་ལྟ་བ་ནོར་ན་ནོངས་པའི་དྲི་
མ་ཅན་དུ་འགྱུར་སྲིད་ཀྱང་རང་ལུགས་ཀྱི་ལྟ་བ་རྣམ་པར་དག་ཚུལ་སྤྲོས་ཏེ་ཞིབ་
བཤད་དང་དཀའ་བའི་གནད་ལ་དོགས་བསལ་མཛད།
ཟླ་བཞི་བའི་ཚེས་གསུམ་ལ་ཉིད་ཀྱིས་མཛད་པའི་གཞན་སྟོང་གདོང་
ལྔའི་ང་རོའི་ཞིབ་ཁྲིད་དང་དཔལ་འབྱུང་བོ་འདུལ་བྱེད་ཀྱི་བསྡུས་ཁྲིད་ཀྱིས་
འདོད་སྦྱར་བྱས། ས་ཟླའི་དུས་འཁོར་སྒྲུབ་མཆོད་འཇའ་ལུས་སུ་འགྲུབ་ལ་ཉེ་
བས་རྗེ་བླ་མ་མཆོག་དང་བཤེས་གཉེན་སུ་དྷི་ཀརྨ་རྣམ་གཉིས་ཀྱི་ཐུགས་བསྐྱེད་
ཀྱི་མཐུ་ལས་དུས་འཁོར་སྙིང་བ་སྤྱི་སྲུང་གི་ཚུལ་དུ་ཞག་བཅུ་ལ་སྒྲུབ་པའི་རྒྱལ་
མཚན་བཙུགས། ཚེས་བཅུ་བཞི་ནས་རྒྱ་རིགས་སློབ་མའི་གཙོས་སེར་སྐྱ་སུམ་
བརྒྱ་ཙམ་ལ་ འཇམ་ དབྱངས་དམར་སེར་གྱི་རྗེས་གནང་། སྒྲོལ་མའི་རྗེས་
གནང་། ཀུན་མཁྱེན་རྗེས་གནང་སོགས་དབང་དང་གདམས་པའི་ཟབ་ཁྲིད་
སོགས་དགྱེས་ བཞིན་ བསྩལ་ ཏེ་ ཐུགས་བརྩེ་ བས་ རྗེས་ སུ་ བཟུང་ བར་ སྣང་
ཚེས་ཉེར་གཅིག་ལ་ཚོམས་ཆེན་ཁང་དུ་རིགས་ཀུན་གྱི་བདག་ཉིད་རྗེ་བླ་མ་རིན་
པོ་ཆེ་མཆོག་གིས་ཏུང་པེ་དང་། བོས་ཧན་སོགས་ནས་ཐོན་པའི་རྒྱ་རིགས་སློབ་
མདང་། གཞན་སེར་སྐྱ་ཉིས་སྟོང་ལྷག་ལ་སྔ་དྲོའི་ཆ་ལ་བདེ་ཆེན་ཞིང་དུ་སྐྱེ་
208



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
བའི་རྒྱུ་བཞིའི་བཤད་པ་དང་འབྲེལ་ཏེ་ཐུན་མོང་ལམ་སྦྱངས་སྔོན་དུ་འགྲོ་ཚུལ་
སོགས་ཞིབ་བཤད་དང་། ཕྱི་དྲོ་སློབ་མ་རྗེས་འཛིན། དེ་ནས་རིམ་གྱིས་བྱིས་
པ་འཇུག་པའི་དབང་བདུན། མཆོག་དབང་དང་མཆོག་དབང་ཁྱད་པར་ཅན།
བདག་པོ་དང་བདག་ཆེན་མཐའ་རྟེན་དང་བཅས་པ་སྨིན་རྒྱུས་སུ་སྩལ། དེ་
སྐབས་ཐུབ་བསྟན་སྤྱི་དང་དགོན་པའི་འཆད་ཉན་འཕེལ་རྒྱས་སོགས་ལས་
བརྩམས་ཏེ། བློ་གྲོས་ཅན་རྣམས་ཡིད་མཆོག་ཏུ་མགུ་བར་བྱེད་པའི་ལེགས་
བཤད་མང་དུ་སྤེལ།
ཟླ་ལྔ་ པའི་ཚེས་ ཉེར་ བཞི་ལ་ མགར་ བྲག་ དཀར་དགོན་ པས་ གདན་
འདྲེན་ཞུས་པ་ལྟར། དེར་ཆིབས་སྐྱོད་གནང་སྐབས་སྔར་གྱི་སྐྱོར་དཔོན་རྣམ་
གཉིས་ལ་མཁན་པོའི་ཁུར་བཞག་སྟེ། བཤད་གྲྭའི་རྒྱུན་བསྐྱངས་དགོས་པའི་
གསུང་གནང་མཛད། ཚེས་ཉེར་བདུན་ལ་གཙང་ཞོལ་དུ་ཕེབས་ཏེ། གཙང་
བ་སྐུ་ངག་དང་ཕན་ཚུན་བཀུར་བཟོས་ཆེ་བའི་སྒོ་ནས་དར་ཁ་རྩེ་སྤྲོད་དང་
གསུང་འཕྲོས་ཞིབ། ཚེས་ཉེར་དགུ་ལ་མགར་བྲག་དཀར་དགོན་གྱི་ཉེ་འདབས་
སུ་སླེབས་པ་ན་གདུགས་དང་རྒྱལ་མཚན་ཐོགས་པའི་སེར་སྦྲེངས་ཀྱིས་བསུ་བ་
དང་བཅས་ཚོམས་ཆེན་ཁང་དུ་གདན་དྲངས་ཏེ། དཀར་དམར་གྱི་གསོལ་སྟོན་
ངོས་གཙང་བསྟར་བར་བདག་གིར་བཞེས།
བཤོལ་ཟླ་ལྔ་པའི་ཚེས་གཅིག་ལ་དགེ་འདུན་འདུ་བའི་གཙུག་ལག་ཁང་
ཆེན་མོ་ལེགས་འགྲུབ་ཀྱི་དགའ་སྟོན་རབ་གནས་ཀྱི་ཚོགས་དབུར་ཕེབས་ཏེ།
འཇིག་མེད་རྡོ་རྗེ་ཁྲི་འཕངས་མཐོན་པོར་ཞབས་ཟུང་འཁོར་ལོའི་རི་མོ་ཉེ་བར་
བཀོད་དེ་ཆོས་དང་སྲིད་ཀྱི་དྲེགས་ལྡན་མ་ལུས་པའི་གདེངས་ཀ་ནོར་བུའི་ཅོད་
པན་ལ་ངལ་གསོ་བར་མཛད་དོ། ། ཚེས་གཉིས་ལ་དགོན་ཁག་ཆེ་ཆུང་དུ་མ་
209



རྗེ་ངག་དབང་ཡོན་ཏན་བཟང་བོའི་རྣམ་ཐར།
ནས་ཕེབས་པའི་བླ་སྤྲུལ་དང་། མཐོ་རིམ་ལས་བྱེད་མི་སྣ། ཁྱད་པར་དགོན་
དེའི་སྐྱབས་རྗེ་དམ་པ་མགར་སྤྲུལ་ཆོས་ཀྱི་ཉི་མ་སོགས་གཞི་བྱེས་ཀྱི་སེར་སྐྱ་སྟོང་
ཕྲག་མང་བོ་ལ་མཇལ་ཁ་ཕྱག་དབང་དང་། གཟུངས་སྔགས་ཟབ་མོ་རྣ་བར་
སྒྲོགས་པ་སོགས་ཕན་པའི་ཐབས་སྒོ་དུ་མ་ནས་མཛད། དེ་ནི་སྙིང་རྗེའི་གཞན་
དབང་དུ་གྱུར་བའི་ཁྱད་ཆོས་མཚུངས་པ་མེད་པ་ཞིག་ཡིན་མོད། མདོ་སྡེ་ས་
བཅུ་བ་ལྟ་བུ་སངས་རྒྱས་ཀྱིས་རྡོ་རྗེ་སྙིང་བོའི་དབུ་ལ་ཕྱག་བཞག་སྟེ། བྱིན་གྱིས་
བརླབས་ནས་གསུངས་པ་སྐུའི་སྒོ་ནས་བྱིན་གྱིས་བརླབས་པ་དང་རྣམ་པ་མཐུན་
པར་ཕྱག་དབང་དུ་གྲགས་པའི་སྲོལ་འདི་བྱུང་།རྗེ་བླ་མ་མཆོག་གིས་ཕྱག་དབང་
དངོས་སུ་སྩོལ་བ་ལྟ་ཞོག ཞབས་ཀྱིས་རེག་པའི་རྡུལ་ཙམ་ཡང་བསོད་ནམས་
བསགས་པའི་ཞིང་དང་། བཀྲ་ཤིས་པར་བྱེད་པའི་བྱིན་རླབས་ཀྱི་གཏེར་ཆེན་
པོ་ཡིན་པ་གཞུང་ཚད་ལྡན་ལས་འབྱུང་སྟེ། དེ་ནི་བདག་ཉིད་ཆེན་པོ་རྣམས་ཀྱི་
ངང་ཚུལ་ཡིན་པས་སོ། །
དེ་ལྟར་མ་ཡིན་པ་མི་ཤེས་གདོལ་བའི་ཕྲུ་གུ་དར་བཏུམས་རེ་ལ་དམ་པའི་
མིང་བཏགས་པའམ། ཆགས་སོགས་ཉོན་མོངས་པའི་འདམ་ལས་ཅུང་ཟད་
ཀྱང་མ་འཕགས་པའི་བླ་མའི་གོ་སར་འགྱིང་བ་དག་གིས་བྱིན་རླབས་ཡོད་མདོག་
གིས་ལག་པའི་འདེགས་འཇོག་བྱེད་པ་ནི་ངལ་བ་འབྲས་བུ་ཟད་པ་ཡིན་ཏེ། ཇི་
སྐད་དུ། མགོ་བོར་ལག་པ་བཞག་ལ་ཕྱག་དབང་ཞེས། ། གྲགས་ཀྱང་སྡུག་
བདེན་གཅིག་སྟེང་གཅིག་བརྩེགས་པར། ། བྱིན་རླབས་རེ་བ་ཆགས་ལྡན་ལུས་
ཕྲམ། ། མ་ནིང་དག་ལས་འདོད་བདེ་རེ་དང་མཚུངས། ཞེས་གསུངས་པ་
བཞིན་ནོ། ། ཚེས་ལྔ་ལ་གཞི་བྱེས་ཀྱི་སེར་སྐྱ་སྤྱི་ལ་དཔལ་དུས་ཀྱི་འཁོར་ལོའི་
དབང་ཆེན་ཉིན་ལྔ་པའི་ལུགས་སུ་བྱས་ཏེ། ཕྱག་ལེན་རྣམ་པར་དག་པའི་ངོས་
210



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
ནས་སྨིན་རྒྱས་སུ་བསྩལ། །
མཇུག་ཏུ་མཎྜལ་བཤད་པ་དང་བཅས་སྐུ་གསུང་ཐུགས་རྟེན་གྱི་གཙོས་
རླངས་འཁོར་ཆེ་ཆུང་གཉིས། དམངས་སྒོར་ཆིག་ཁྲི་སོགས་ཀྱི་དངོས་འབུལ་
སྤམ་མཐོ་བ་བཏེགས། རྗེ་ཉིད་ཀྱི་བཀས་དགོན་འདིར་དུས་འཁོར་སྒྲུབ་མཆོད་
དང་གཞན་སྟོང་དུས་ཁྲིད་སོགས་འཛུགས་དགོས་པའི་འདི་ཕྱི་ཀུན་ལ་ཕན་པའི་
ཞལ་ཏ་མང་དུ་གནང་། བསྒྲུབ་བྱ་ལྔ་བཅུ་ཙམ་ལ་ཚིགས་སྔ་ཕྱིའི་སྡོམ་པ་ཕོག་
སྟེ། དམ་ཆོས་འདུལ་བའི་བཅས་མཚམས་རྣམས་ཚུལ་བཞིན་དུ་བསྲུངས་ནས་
རང་རྒྱུད་ཀྱི་བསླབ་པ་རིན་པོ་ཆེ་ལ་གཅེས་སྤྲས་སུ་བྱེད་བཞིན་མི་ཉམས་པར་
སྲུང་དགོས་ཉམས་པ་རྣམས་ཕྱིར་བཅོས་བྱེད་ཚུལ་ནི་ལོ་གཅིག་ལ་དུས་འབྲེལ་གྱི་
གསོ་སྦྱོང་བཅོ་ལྔ་བ་བཅོ་བརྒྱད་དང་བཅུ་བཞི་བ་དྲུག་རྣམས་ཡུལ་ལུགས་ཀྱི་རྒྱ་
རྩིས་དང་བསྟུན་ནས་བྱེད་ཚུལ་སོགས་གནས་ཀྱི་སློབ་དཔོན་བསྟེན་ཏེ། དེའི་
ཞལ་གྱི་བུམ་བཟང་ལས་བླངས་ཏེ། ཤེས་པར་བྱ་དགོས་ པ་ སོགས་ཐུགས་
དགྱེས་པའི་ངང་ནས་ལེགས་པར་བཤད་པ་མང་དུ་སྩལ།
དེ་ནས་ཚེས་བཅུ་གཅིག་ལ་གཙང་སྐོར་གོང་མའི་དགོན་དུ་ཕྱག་ཕེབས།
དེར་གཙང་བ་བློ་གྲོས་རྣམ་རྒྱལ་དང་མཇལ་འཕྲད་གནང་ཞིང་ཕན་ཚུན་དགྱེས་
པའི་གསུང་འཕྲོས་ཟབ། ཚེས་བཅུ་གཉིས་ལ་ཚོམས་ཆེན་ཁང་གི་མི་འཇིགས་
གདོང་ལྔའི་ཁྲི་ལ་རྗེ་བླ་མའི་ཞབས་ཀྱི་པད་མོ་བཀོད་དེ། ཚེ་དབང་དང་དཔལ་
ལྡན་རྒྱལ་ བ་ ཇོ་ནང་ བའི་བྱུང་ རིམ་ སོགས་ འདོད་ ཆོས་ མང་ དུ་ བསྩལ་ ཏེ།
མཐར་དམངས་ཚོགས་ལ་ཕྱག་དབང་གི་སྒོ་ནས་བྱིན་རླབས་མཛད། དེ་ནས་
གསའ་སྐོར་དགོན་དུ་ཕེབས་ནས་འདུས་སྤྱི་ལ་བསྐྱེད་རྫོགས་ཟབ་མོའི་ཉིང་
བཅུད་ཀྱི་ཆོས་སྐོར་གྱིས་འདོད་སྦྱར་བྱས། དེ་ནས་ལམ་བར་ནས་རྗེ་བླ་མ་
211



རྗེ་ངག་དབང་ཡོན་ཏན་བཟང་བོའི་རྣམ་ཐར།
གསལ་ལྡན་དང་བྱ་བྲལ་བ་ཆོས་དབྱིངས་སོགས་ལ་སྐྱབས་མགོན་མ་ཏིས་མཛད་
པའི་སྒྲོལ་མའི་ཆོས་སྐོར་དང༌། ཀུན་མཁྱེན་མཆོད་ཆོག དཔལ་སྤྲུལ་གསུར་
རྒན་སོགས་ཀྱི་ལྗགས་ལུང་བསྩལ་ནས་ཚེས་བཅོ་ལྔ་ལ་རྩ་བའི་གདན་སར་ཕྱག་
ཕེབས། དེ་རྗེས་མཁན་ལོ་ལ་སོགས་གྲྭ་སུམ་ཅུ་ལ་སུམ་ཅུ་བ་དང་རྟགས་ཀྱི་
འཇུག་པའི་རྣམ་བཤད་ཞིབ་ཁྲིད་གནང་། ཚེས་ བཅོ་ བརྒྱད་ལ་བསེ་སྤྲུལ་
འཇིགས་མེད་ཕུན་ཚོགས་པེ་ཅིན་ནང་བསྟན་སློབ་གྲྭར་ཕེབས་པའི་སྐྱེལ་ཐུང་
གནང་། བརྒྱད་པའི་ཉེར་བཞི་ལ་ཀ་ཏོག་ཚོ་བས་གདན་དྲངས་ཏེ། སྨན་
བཙུན་ལྷ་མོ་རྒྱལ་མོའི་གནས་རི་ལ་རི་ཁྲུས་དང་བུམ་གཏེར་གཡང་འབོད་སོགས་
ཀྱིས་བྱིན་ཕབ། །
དགུ་པའི་བཅུ་བཞིའི་སྲོད་ཀྱི་དུས་སུ་གཟིམས་ཁང་བཀྲ་ཤིས་འདོད་
དགུ་འཁྱིལ་དུ་གྲྭ་བརྒྱ་ཕྲག་ལྷག་ལ་མགོན་པོ་ཁྲོ་བཅུའི་དབང་དང་གཟའ་དབང་
བསྩལ་ཏེ། ཆོས་ཚུལ་བཞིན་སྒྲུབ་ལ་མ་ཡིས་བུ་བཞིན་སྐྱོང་བའི་བཀའ་གཏད་
མཛད། བཅུ་བའི་ཚེས་དྲུག་གི་མཚན་མོ་ཁམས་གསུམ་ཆོས་ཀྱི་རྒྱལ་བོ་རིགས་
ལྡན་སྤྲུལ་བའི་སྐུ་ཀུན་མཁྱེན་དོལ་པོ་བ་ཤེས་རབ་རྒྱལ་མཚན་དཔལ་བཟང་བོས་
ཟུང་འཇུག་མངོན་དུ་མཛད་པའི་དུས་ཆེན་དྲུག་མཆོད་ཆེན་མོར་གྲགས་པའི་
གླིང་མེ་འབུལ་བ་དང་བསྟུན་ཏེ། དམིགས་བསལ་ཅན་གྱི་ཞལ་འདོན་དང་
སྤྱན་དམིགས་ནན་ཏན་གནང་། ཚེས་བཅུ་གསུམ་ལ་ཆོས་ཚན་བཅུ་དགུ་པ་
ལེགས་བཤད། བླ་མ་ངག་བཟང་། གཡང་སྐྱོངས་སོགས་གྲྭ་ང་གཅིག་ཙམ་
དཔལ་ལྡན་རྒྱལ་བ་ཇོ་ནང་བའི་སྤྱི་ནོར་ཟབ་ལམ་སྦྱོར་བ་ཡན་ལག་དྲུག་ལ་གོང་
མའི་ཕྱག་སྲོལ་བཞིན་བཞུགས་པའི་གཞི་ཚུགས། འདི་ཙམ་ནས་བླ་མ་དཔོན་
གཡོག་རྣམས་དར་སྐུ་དགོན་ལ་ཆིབས་བསྐྱོད་མཛད་དེ་དེར་གཞི་ཕབ། དེ་
212



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
དག་གི་ཁམས་དབང་མོས་པ་བཞིན་དུ་འདོད་ཆོས་ཅི་རིགས་བསྩལ་ཞིང་ཕྱོགས་
འདུས་ཀྱི་དད་ལྡན་སྤྱི་ལ་མཇལ་ཁ་གནང་།
དེར་རྐྱེན་འགའ་ཞིག་གི་དབང་གིས་ནད་རོ་སླར་ལྡང་སྟེ་བསྙུན་ཤིན་ཏུ་
བབས་ལྕི་བ་བཞེས། དེའི་རྐྱེན་གྱིས་ཐུགས་སྲས་འཇམ་དབྱངས་བློ་གྲོས་མཆོག་
གི་ཞབས་ཕྱི་བ་བྱས་ཏེ་ཁྲེང་ཏུའུའི་གྲོང་ཁྱེར་དུ་ཕྱག་ཕེབས། དེར་སྨན་བཅོས་
རིམ་གྲོ་སྟོབས་ཆེན་བགྱིས་ཀྱང་སྙུང་གཞི་ལ་ཕན་སྐྱེད་ཆེན་པོ་མ་བྱུང་བས་ཏུང་
པེ་ལ་ཕྱག་བཏེགས་ཏེ་ཏུང་པེའི་སྨན་ཁང་ཆེ་བ་ཞིག་ཏུ་གཞི་ཕབ། དེ་ནས་ནད་
ཀྱི་རང་བཞིན་ལ་ཞིབ་འཇུག་ལེགས་པོར་བྱས་ཏེ་གསོལ་སྨན་བསྟེན་པ་དང་
གནམ་ཁབ་ཀྱི་རིམ་པ་རྣམས་ཀྱང་སྐུ་ལ་བསྟར། དེ་ལྟར་ནའང་སྔར་ལས་སྐུ་
སྟུན་ལྡབ་བཞེས་བྱུང་བས་དྲུང་འཁོད་པ་རྣམས་ལ་སེམས་ཁྲལ་ཆེན་པོ་བྱུང་།
དེ་ནས་རིམ་གྱིས་སྨན་རམས་པ་འགའ་ཞིག་གིས་བཤའ་བཅོས་ལག་ཐབས་ཀྱི་
རིམ་པ་རྣམས་སྐུ་ལ་ཕུལ་སྐབས། རྗེ་ཉིད་ཀྱིས་དཀོན་མཆོག་ཀུན་འདུས་ཀྱི་ངོ༌
བོ་རྩ་བའི་བླ་མའི་ཐུགས་དང་རང་སེམས་དབྱེར་མེད་དུ་གྱུར་ནས་འདི་སྣང་གི་
རྟོག་ཚོགས་མ་ལུས་པ་འགགས་ཏེ་ཆོས་དབྱིངས་དག་པ་ཆེན་པོའི་ངང་དུ་ཉིན་
ཞག་ཕྲུག་གཅིག་ཏུ་འབྱམས་ཏེ་ཕྱིའི་གནས་ཚུལ་ལ་ཤི་བ་ལྟ་བུའི་རྣམ་འགྱུར་
ངོམ་པས་དྲུང་འཁོད་སྨན་རམས་པ་དང་ཞབས་གྲྭས་པ་སོགས་ཐམས་ཅད་ཅི་
དྲག་ལ་གཏུགས་ནས་སེམས་འཚུབ་པ་ལས་ཐབས་གཞན་མ་རྙེད། ཐུགས་སྲས་
མཆོག་དང་སྐུ་དྲུང་དུ་སྡོད་མཁན་རྣམས་མིག་མཆི་མས་བཀང་ཞིང་དྲན་པ་སྟོར་
ནས་བསྡད། དེ་མཚམས་ཞིག་ནས་ཞལ་གྱི་དཀྱིལ་འཁོར་འཛུམ་པའི་མདངས་
དང་ལྡན་པའི་སྒོ་ནས་ཐུགས་དགྱེས་པའི་ཉམས་ཀྱི་སྐད་གདངས་ལྷོད་ཅིང་
ཐུགས་བག་ཕེབ་པའི་ངང་ནས་དགྱེས་པའི་གསུང་འཕྲོས་བྱུང་བས་དྲུང་སྡོད་པ་
213



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྣམས་རབ་དགའི་ས་ཐོབ་པ་ལྟ་བུའི་སྤྲོ་བ་དང་བླ་མ་སངས་རྒྱས་དངོས་མཐོང་
གི་དད་པ་མནན་ན་མི་ནོན་པ་ལྟ་བུ་བྱུང་སྟེ་དགའ་བའི་ཅ་ཅོ་བསྒྲགས། དེ་
ལྟར་རྟོག་ཚོགས་མ་ལུས་པ་འགགས་ཏེ་ཆོས་དབྱིངས་དག་པ་ཆེན་པོའི་ངང་དུ་
འབྱམས་པ་ནི་སྔགས་ལུགས་ལྟར་ན་ས་ཆེན་པོ་ལ་གནས་པའི་བྱང་ཆུབ་སེམས་
དཔའ་ཡིན་པའི་འབྲས་རྟགས་སུ་གསལ་ཏེ། དོན་གྱི་འོད་གསལ་ཐོབ་མ་ཐག་
ཕན་ཆད་ནས་ཐམས་ཅད་སྟོང་བ་འོད་གསལ་གྱི་དུས་སུ་ནི་གཉིས་སྣང་མཐར་
ཐུག་ལ་སོགས་འགགས་པ་གསུངས་བ་བཞིན་རྗེ་ཉིད་ལའང་རྟོག་ཚོགས་མ་ལུས་
པའི་སྣང་བ་ཐམས་ཅད་ནུབ་པའི་ཕྱིར་རོ། །
དེར་མ་ཟད་ལས་རླུང་རྟོག་ཚོགས་མ་ལུས་པ་དབུ་མར་ཐིམ་པ་ལས་བྱུང་
བའི་བདེ་བའི་ཡེ་ཤེས་ནམ་གྲུབ་ན་རྫོགས་རིམ་གྱི་ཡེ་ཤེས་གྲུབ་པ་ཡིན་ཞིང་།
དེ་གྲུབ་ན་དེ་རྒྱུད་ལྡན་གྱི་གང་ཟག་དེ་མ་མཐའ་འང་སྔགས་ཀྱི་བྱང་སེམས་སྦྱོར་
ལམ་པ་ཞིག་ཡིན་པར་གྲུབ་ཐུབ་པའི་ལུང་རིགས་མང་བར་སྣང་། མདོ་ལུགས་
ལྟར་ན་སྐྱབས་གསུམ་ཀུན་འདུས་ཀྱི་བླ་མའི་ཐུགས་དང་རང་སེམས་དབྱེར་མེད་
དུ་གྱུར་ནས་ཐུགས་ཆོས་དབྱིངས་དག་པ་ཆེན་པོའི་ངང་དུ་འབྱམས་པ་ནི་གློ་
བུར་དྲི་མའི་རྟོག་ཚོགས་ཀྱི་སྦུབས་ལས་གྲོལ་བའི་དོན་དམ་ཆོས་ཉིད་ཀྱི་དཀོན་
མཆོག་གསུམ་གྱི་རང་ཞལ་མངོན་དུ་གྱུར་བ་ཡིན་ཏེ། ཆོས་དབྱིངས་དག་པ་
ཆེན་པོ་ནི་དོན་དམ་པའི་དཀོན་མཆོག་གསུམ་ཀ་ཡིན་ཞིང་དེ་མངོན་དུ་གྱུར་
བའི་ཕྱིར། དོན་དམ་པའི་སངས་རྒྱས་ནི་རྒྱུ་རྐྱེན་གང་གིས་མ་བྱས་པར་རང་
བྱུང་ཡེ་ནས་བཞུགས་ཤིང་དུས་འཁོར་བ་ཇི་སྲིད་དུ་ཀུན་ནས་ཁྱབ་ཅིང་ནམ་
ཡང་འགྱུར་བ་མི་མངའ་བའི་སྤྲོས་བྲལ་ནམ་མཁའ་ལྟ་བུའི་ཀུན་ཁྱབ་རྟག་པའི་
གནས་ལུགས་དང་དོན་དམ་པའི་ཆོས་ནི་ཀུན་ནས་ཞི་བ་ཆེན་པོ་འོད་གསལ་
_214



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
ཉེས་ཀུན་གཤིས་ནས་མེད་པའི་མི་གནས་པའི་འགོགས་པ་སྐྱེ་འཇིག་དང་བྲལ་
བའི་རང་བཞིན་དེ་ཉིད་དང་། དོན་དམ་པའི་དགེ་འདུན་ཡང་ནང་ རིག་
འགྱུར་མེད་ཀྱི་གཤིས་རྐྱེན་གང་གིས་མ་བྱས་པའི་རྟག་པའི་གནས་ལུགས་དེ་ཡིན་
པས་དོན་གྱི་གནས་ཚོད་ལ་ཆོས་དབྱིངས་དག་པ་ཆེན་པོ་ལས་ལོག་ན་མེད་ཕྱིར་
དོན་དམ་པའི་མཆོག་གསུམ་གྱི་ཞལ་བཟང་ཉེ་བར་མཇལ་བས་ཀྱང་ས་ཆེན་པོ་
ལ་གནས་པའི་སེམས་དཔའ་ཆེན་པོ་ཞིག་ཡིན་པར་བདེ་བླག་ཏུ་གྲུབ་བམ་སྙམ་
པ་ནི་དམན་པའི་རྣམ་རྟོག་གི་རི་མོའོ། །
འཕགས་ཆེན་དམ་པ་རྣམས་ཀྱི་གསང་བ་ནི་ནང་ཕན་ཚུན་སོ་སོ་རང་གི་
ཡེ་ཤེས་ཀྱི་སྤྱོད་ཡུལ་དུ་གྱུར་བ་ལས་ཚུར་མཐོང་བདག་ལྟ་བུའི་བྱིས་པའི་བློ་གྲོས་
ཀྱིས་ཁ་ཚོན་གཅོད་པར་མི་ནུས་སོ། ། བཅུ་བའི་ཚེས་བཅུ་གསུམ་ནས་རྗེ་བླ་མ་
མཆོག་གི་ཞབས་བརྟན་དུ་དུས་འཁོར་ལྷ་དགུ་ཁྲི་དབང་། རྒྱལ་བའི་བཀའ་
འགྱུར་རོ་ཅོག་དག་ཚར། རྟ་མགྲིན་སྒྲུབ་ཆེན། མགོན་པོ་གུར་གྱི་བསྐང་ཁྲི་
བཟློག་ཁྲི་སོགས་དང་། རྒྱ་རིགས་སློབ་མ་རྣམས་ཀྱི་དམངས་སྒོར་ཁྲི་བཞི་ལྷག་
གིས་ཉ་དང་ཉེའུ། བྱ་དང་བྱེའུ། དུང་འབུ་སོགས་སྲོག་ཆགས་དུང་ཕྱུར་མང་
བོའི་སྲོག་བླུས་ཏེ། དམ་རྫས་མྱོང་གྲོལ་སོགས་ཀྱིས་བྱིན་ཕབས་པའི་ཁ་ཟས་
གཙང་མ་ཇི་ལྟར་འོས་པས་ཚིམ་པར་བྱས་ནས་མི་འཇིགས་པ་སྲོག་གི་སྦྱིན་པ་
བྱིན། དེ་ལྟར་གོང་དུ་བཤད་པ་ལྟར་དགེ་འདུན་པ་བརྒྱ་ཕྲག་མང་བོ་ལ་བསྙེན་
བཀུར་བཟང་བོ་བསྟབས་ཤིང་སྐབས་སྐབས་སུ་ངག་ཐུན་བཅད་ནས་ཞབས་
བརྟན་བསྒྲུབས་པས་ཉིན་མཚན་འདའ་བར་བྱས་པ་དང་། འཛི་ཡུལ་ཕྱོགས་
ཀྱི་སྒྲུབ་སྡེ་དང་སློབ་ཚོགས་ཡོངས་ཀྱིས་བརྟན་བཞུགས་ཕུལ་བས་མཚོན་ལྟོས་
བཅས་ཚང་མས་སྐུ་སྙུན་མྱུར་དྭངས་ཀྱི་གསོལ་འདེབས་ལ་ཉིན་མཚན་དུ་རེམ་
215



i
རྗེ་ངག་དབང་ཡོན་ཏན་བཟང་བོའི་རྣམ་ཐར།
པའི་རྟེན་འབྲེལ་དང་། སྔོན་སྟོན་པ་བཅོམ་ ལྡན་འདས་འོད་མའི་ཚལ་དུ་
དབྱར་ཞལ་གྱིས་བཞེས་པའི་ཚེ་བདུད་ཀྱིས་མྱ་ངན་ལས་འདའ་བར་གསོལ་བ་
བཏབ་པས་སྐུ་བསྙུན་དྲག་པོའི་ཚུལ་བཞེས་ཏེ། འཆི་བ་ལ་དབང་མངའ་བར་
བསྟན་པའི་ཕྱིར་སྐུ་ཚེའི་འདུ་བྱེད་བཏང་མགར་བའི་བུ་ཙུན་དས་གསོལ་བ་
བཏབ་པ་དང་སྐུ་དངོས་ཀྱི་གདུལ་བྱའི་ཐ་མ་ཀུན་ཏུ་རྒྱུ་རབ་བཟང་སོགས་ལུས་
པ་འདུལ་བའི་ཕྱིར་ཕུང་པོ་ལ་དབང་མངའ་བ་བསྟན་ནས་འཚོ་བའི་འདུ་བྱེད་
བྱིན་གྱིས་བརླབས་པ་དང་ཆ་འདྲ་བར་རྗེ་བླ་མ་མཆོག་གི་ཐུགས་རྗེ་བདེན་མཐུ་
དང༌། ཁྱད་པར་རྗེ་རྣམ་གསུམ་གྱི་བཀའ་འབུམ་འཕྲུལ་པར་དུ་བཞེངས་པའི་
མཇུག་མ་གྲུབ་པ་དང་། བསྟན་འགྲོའི་བྱ་བ་རླབས་པོ་ཆེ་ད་དུང་གཞན་ཡང་
ལུས་ཡོད་ཕྱིར་སྐུ་ཚེའི་འདུ་བྱེད་བྱིན་གྱིས་བརླབས་ནས་རིམ་གྱིས་སྐུ་སྙུན་ཇེ་
དྭངས་ལ་སོང་སྟེ། བཅར་སྡོད་པ་རྣམས་ཀྱི་སེམས་ལ་དགའ་བ་སྐྱེས་ཤིང་རྗེ་
ཉིད་ཀྱང་ཐུགས་དགྱེས་ཉམས་མཛད། དེ་ནི་ཇི་སྐད་དུ། མི་ཕྱེད་རྡོ་རྗེའི་སྐུ་
ཉིད་ལ། ། སྙུན་མེད་བགྲེས་པ་མི་མངའ་ཡང་། ། ཞེས་གསུངས་པ་ཇི་ལྟ་བ་
བཞིན་བསམ་གྱིས་མི་ཁྱབ་པའི་རྣམ་པར་ཐར་བའོ། ། །
དགུང་གྲངས་དོན་གཅིག་པ་འབྲུ་མང་བོ་ཞེས་པ་ས་སྟག་ལོའི་ཟླ་གཉིས་
པའི་ཚེས་ཉེར་དགུའི་ལང་ཚོ་སྦྱོར་བའི་དུས་ཚེས་དགེ་བར་རྗེ་བླ་མ་རིན་པོ་ཆེ་
རང་ཡུལ་དུ་ཆིབས་བསྒྱུར་གནང་སྟེ་ཕེབས་པ་ན། ཆིབས་བསུ་པ་རྣམས་འཛི་
ཀའི་ལྷ་མོ་དར་ཐང་དུ་འབྱོར་ཏེ་དགྱེས་ཞལ་མཇལ། དེ་ནས་གཙང་བ་སྐྱབས་
མགོན་མཆོག་སྤྲུལ་རིན་པོ་ཆེ་ངག་དབང་བསོད་ནམས་དཔལ་ལྡན་ཕྱོགས་ལས་
རྣམ་རྒྱལ་གྱིས་ཆིབས་ཀྱི་སྣ་དྲངས་ཏེ། བསུ་སྐྱེལ་གྱི་རྟ་བ་ལག་ན་དཀར་སེར་
དམར་ལྗང་གི་ཆོས་དར་ཐོགས་པ་སའི་དྲེགས་པ་ལྟར་བགྲང་ལས་འདས་པའི་རྟ་
216
Hur
KE



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
མགོ་སྒྲིག་བཞིན་ཕེབས་པ་དང་། མོའོ་ཐོའི་ཕྲེང་དང་རླངས་འཁོར་ཆེ་ཆུང་
བརྒྱ་ཕྲག་ལྷག་གི་ཕྲེང་བྱས་ཏེ། མདུན་ནས་བདར་བཞིན་རྗེས་བླ་མ་རིན་པོ་ཆེ་
དེ་དག་གི་དབུས་སུ་ཐུགས་རྗེ་སྤྱན་རས་ཀྱིས་གཟིགས་པ་སྙོམ་པར་ལྷུང་བས་
ཡིད་རང་དབང་མེད་པར་འཕྲོག་ཅིང་དཔག་ཏུ་མེད་པའི་ཡོན་ཏན་གྱིས་མཛེས་
པའི་སྐུ་མཐོང་བ་ཙམ་ཉིད་ནས་མི་ལྡོག་པའི་དད་པ་བསྐྱེད་ཅིང་། མཐོང་ཐོས་
དྲན་རེག་གི་སྒོ་ནས་འཁོར་བ་སྡུག་བསྔལ་གྱི་རྒྱ་མཚོ་ལས་སྒྲོལ་བར་བྱེད་པའི་
ཟམ་སྟེགས་མངོན་པར་མཐོ་བ་དང་ངེས་པར་ལེགས་པའི་ས་བོན་ཁྱད་པར་ཅན་
བསྐྲུན་བཞིན་པར་ཕྱོགས་ཐམས་ཅད་ལས་རྣམ་པར་རྒྱལ་བའི་ཆོས་སྡེ་ཆེན་པོ་
དཔལ་བསམ་འགྲུབ་ནོར་བུའི་གླིང་གི་ཉེ་འདབས་སུ་སླེབས་པ་ན་གདུགས་དང་
བ་དན། རོལ་མོ་སྣ་ཚོགས་ཐོགས་པའི་ངུར་སྨྲིག་གི་རྒྱལ་མཚན་བཞེས་པ་གྲྭ་
སྟོང་ཕྲག་ལྷག་གི་སེར་སྦྲེངས་ཀྱིས་བསུ་བ་དང་བཅས་ཁྱུང་དམར་མཁའ་ལ་ལྡིང་
འདྲའི་ཕོ་བྲང་དུ་འཇིགས་བྲལ་རྡོ་རྗེའི་ཁྲི་ལ་ཞབས་ཀྱི་པད་མོ་ཉེ་བར་བཀོད་
ནས་རྒྱལ་བའི་བསྟན་པ་རིན་པོ་ཆེ་མགོན་དང་བཅས་པར་གྱུར་ཏོ། །
ཡོན་ཏན་གླིང་གར་ལྷ་སྡེ་སོ་སོས་སྦྲ་གུར་ཕེབས་ཏེ། དགའ་སྟོན་གྱི་ཡོ་
ལང་སྤྲོས་ཞིང་ཀུན་མཁྱེན་རྣམ་ཐར་དང་། བྲོ་གར་གླུ་ལེན་སོགས་གཟིགས་
མོར་ཕུལ་ཏེ་གངས་ཅན་དགེ་བའི་ཟླ་བ་ཐེངས་དང་པོའི་དུས་ སྟོན་གྱི་དབུ་
ཚུགས་སོ། །
ཟླ་གསུམ་པའི་ཚེས་དགུ་ལ་ཚོམས་ཆེན་ཁང་དུ་གཞི་བྱེས་ཀྱི་སེར་སྐྱ་ཚིག་
སྟོང་ཙམ་ལ་དཔལ་དུས་ཀྱི་འཁོར་ལོའི་མཆོག་དབང་གོང་མ་དང་སྐྱབས་འགྲོ་
རྩོམ་བྱེད་དུ་བྱས་ནས་དགེ་བསྙེན་གྱི་སྡོམ་པ་སོགས་གནང་། བཅུ་གཅིག་ལ་གྲྭ་
ཉིས་བརྒྱ་ཙམ་ལ་བླ་མ་ལྔ་བཅུ་བ་དང་མཐོང་བ་དོན་ལྡན་གྱིས་འདོད་སྦྱར་བྱས།
217



རྗེ་ངག་དབང་ཡོན་ཏན་བཟང་བོའི་རྣམ་ཐར།
བཅུ་གསུམ་ལ་འདི་སྐབས་ཆར་ཆུ་ཧ་ཅང་དཀོན་པས་ལོ་ཏོག་གི་རིགས་ཕལ་
ཆེར་སྐམ་ལ་ཉེ་བས་རྗེ་ཉིད་ལ་ཆར་སློང་ཞུས་པས། ཁོང་ལ་དེ་འདྲའི་ནུས་པ་
མེད་ཀྱང་དམངས་ཚོགས་བསྡུས་ཏེ་སྒྲོལ་མ་དག་སྒྲོག་མཛད་ན། ཆར་འབྱུང་
ངེས་ཞེས་བཀའ་ཕེབས་པ་བཞིན་དེ་ལུགས་ལྟར་མཛད་པས་ཆར་འདོད་དགུ་
འཇོ་བས་མཆོག་དམན་ཐམས་ཅད་ཡ་མཚན་ཞིང་བསྔགས་པའི་མེ་ཏོག་འཐོར།
དེ་ནི་རྗེ་བཙུན་འཕགས་མ་སྒྲོལ་མས་འདུ་འབྲལ་མེད་པར་རྗེས་སུ་འཛིན་ཞིང་
འཕྲིན་ལས་མཛད་པའི་ངང་ཚུལ་འཁྲུལ་བ་མེད་པའི་འབྲས་སུ་རྟགས་ངོམ།།
ཟླ་བཞི་བའི་ཚེས་བདུན་ལ་བཤད་གྲྭ་བ་དང་སྒྲུབ་གྲྭ་བ་སོགས་གྲྭ་ཉིས་
བརྒྱ་ལྷག་ལ་ཁོ་བོ་དགོས་པ་འགའ་ཞིག་གི་ཆེད་དུ་མ་ཧཱ་ཙི་ནའི་ཡུལ་གྲུ་འགའ་ལ་
ཞབས་ཀྱི་པད་མོ་བསྐྱོད་དགོས་ཚུལ་སོགས་ལས་འཕྲོས་ཏེ། དཔལ་དུས་ཀྱི་
འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་གི་ཉམས་ཁྲིད་དཔའ་བོ་མཁའ་
འགྲོའི་ཞལ་རླངས་ཐུལ་ལེ་བའི་དྲི་བཞོན་གྱིས་ཐ་མལ་གཟུང་འཛིན་ཀུན་རྟོག་གི་
སྤྲིན་ཚོགས་རང་སར་དེངས་པའི་དབྱིངས་དྭངས་པ་ཆེན་པོའི་ཡེ་ཤེས་མཛུབ་
ཚུགས་སུ་ངོ་སྤྲོད་པའི་བཀའ་དྲིན་གྱི་ཁུར་སྙིང་གི་ཐིག་ལེར་ཤིན་ཏུ་ལྕི་བར་
མཛད་པ་དང་། དེར་མ་ཟད་གང་ཅིའི་བསླབ་སྟོན་ཞིབ་རྒྱུས་དཔེ་མཁྱུད་མེད་
པར་སྩལ། དེ་ནས་ཕྱག་བཏེགས་ཏེ་ཕེབས་ལམ་ནས་རྗེ་བླ་མ་ཀུན་དགའ་
ཐུགས་རྗེ་དཔལ་བཟང་བོའི་དགྱེས་ཞལ་མཇལ་ཏེ། ཕན་ཚུན་ཐུགས་དགྱེས་
པའི་གསུང་འཕྲོས་བསྐྱངས། ཚེས་དགུ་ལ་རྗེ་བླ་མ་དཔོན་གཡོག་རྣམས་གྲོང་
ཁྱེར་སྤོས་ངད་ལྡན་དུ་ཆིབས་བཏེགས། དེ་བཞིན་དུ་ཏུང་པེ་ལ་ཕྱག་ཕེབས་ཏེ།
ཧར་པེན་ཆོས་ལུགས་ཚོགས་གཙོས་གདན་འདྲེན་ཞུས་པ་སོགས་རྒྱའི་ཡུལ་གྲུ་
རྣམས་སུ་སྐལ་ལྡན་གྱི་གདུལ་བྱ་རྗེས་འཛིན་དང་ལས་འབྲས་ཀྱི་ཆོས་སྐོར་སོགས་
218



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
དམ་ཆོས་བདུད་རྩི་ཕངས་པ་མེད་པ་སྩལ།
ཟླ་ལྔ་པའི་ཚེས་བཅུ་དགུ་ལ། རྗེ་ཉིད་ཀྱི་ཞབས་བརྟན་དུ་གྲྭ་དྲུག་ཅུ་
ལྷག་གིས་རྡོ་རྗེ་སེམས་དཔའི་བཟླས་ཆོག་གི་སྒོ་ནས་ཧེ་རུ་ཀའི་ཡི་གེ་བརྒྱ་བ་བྱེ་བ་
འཚོགས་པའི་གཞི་ཚུགས། ཉེར་བརྒྱད་རྒྱལ་ཕུར་འཛོམས་པའི་ཉིན་ལ་གཙང་
བ་སྐུ་འབྲིང་དབུ་བཞུགས་ཀྱི་སྒོ་ནས་གྲྭ་དྲུག་ཅུ་ཙམ་གྱིས་ཕྱག་ལེན་ཞིབ་རྒྱས་ཀྱི་
ངོས་ནས་གཏད་སྤྲུགས་ཞག་བདུན་ལ་རྗེ་བླ་མའི་ཞབས་བརྟན་དུ་ཚོགས་ནས་
སྒྲུབ་འབྲས་ཀྱང་ཐོགས་དང་གློག་འཁྱུགས་པ་སོགས་ངོ་མཚར་བའི་གནས་མང་
དུ་བྱུང་བ་སྣང་། ཟླ་བཅུ་བའི་ཚེས་དགུ་ལ་འཇམ་མགོན་བླ་མ་སྒྲོལ་མགོན་
ཞབས་ཀྱི་བཀའ་འབུམ་ཤིང་པར་དུ་བཞེངས་པའི་མཇུག་ལེགས་པར་གྲུབ་པས་
བཟོ་བོ་རྣམས་ཡོན་གྱིས་མགུ་བར་བྱས། དེ་བཞིན་དུ་སྐྱབས་མགོན་མ་ཏི་རིན་
པོ་ཆེའི་བཀའ་འབུམ་འཕྲུལ་པར་དུ་བཞེངས་པ་ལེགས་འགྲུབ་བྱུང་སྟེ། ཁྱོན་
ཤིང་པར་པོད་བརྒྱད་ཅུ་ཙམ་གྱི་ལེགས་ཚོགས་ཀྱི་འོད་སྣང་སྤྲོས་པས་དེང་དུས་
ཀྱི་ཤེས་ཡོན་ཅན་རྣམས་མགུ་བྱེད་ཀྱི་མཆོད་སྤྲིན་དང་།ངེས་དོན་བསྟན་པ་དར་
བའི་ལེགས་སྐྱེས་སུ་འབུལ་ཐུབ་པའི་དགེ་མཚན་བླ་ན་མེད་པར་སྣང་། །
ཚེས་བཅུ་དགུ་ལ་ཆོས་ཚན་ཉི་ ཤུ་བ་ཐུན་དཔོན་ཆོས་འོད། དཀོན་
མཆོག མཆོག་དགའ་སོགས་གྲྭ་ང་བཞི་ཙམ་ཡོད། དེ་དག་ནི་སྟོན་པའི་སྐུ་
དངོས་ཀྱི་གདུལ་བྱ་ཐ་མ་ཀུན་ཏུ་རྒྱུ་རབ་བཟང་དང་། དྲི་ཟའི་རྒྱལ་བོ་རབ་
དགའ་བཞིན་དུ་རྗེ་ཉིད་ཀྱི་སྐུ་དངོས་ཀྱི་གདུལ་བྱར་གྱུར་བའི་ཆོས་ཚན་ཐ་མ་
ཡིན་ཞིང་དེ་དག་དཔལ་དང་པོའི་སངས་རྒྱས་བཅོམ་ལྡན་འདས་དུས་ཀྱི་འཁོར་
ལོའི་རྫོགས་རིམ་སྦྱོར་བ་ཡན་ལག་དྲུག་ལ་བཞུགས་པའི་དབུ་ཚུགས། ཉི་ཤུ་ལ་
རྗེ་བླ་མ་མཆོག་གིས་རྒྱ་ནག་བྱང་ཤར་ཕྱོགས་ནས་འདུས་སྡེ་སྤྱི་ལ་ གློག་སྐད་
219



རྗེ་ངག་དབང་ཡོན་ཏན་བཟང་པོའི་རྣམ་ཐར།
བཏང་སྟེ། ཐུགས་མཐུན་ཞིང་ཁྲིམས་གཙང་བའི་སྒོ་ནས་རྒྱལ་བའི་བསྟན་པ་
ལ་འཆད་རྩོད་རྩོམ་གསུམ་དང་། བཤད་སྒྲུབ་ལས་གསུམ་ལ་བརྩོན་པ་དང་
དགེ་འདུན་པའི་ནང་ཁྲིམས་སོགས་བཀུར་དགོས་པའི་བསླབ་བྱ་རུས་པ་ཅན་
མང་དུ་སྩལ།
དགུང་གྲངས་དོན་གཉིས་པ་མྱོས་ལྡན་ཞེས་པ་ས་ཡོས་གནམ་ལོ་གསར་
ཚེས་ཀྱི་དགའ་སྟོན་ལ་རོལ། ཆོ་འཕྲུལ་ཟླ་བ་དང་བསྟུན་རྗེ་བླ་མ་མཆོག་གི་གློག་
སྐད་བཏང་སྟེ། རང་སློབ་རྣམས་རྔ་ཡུལ་བསེ་དགོན་དུ་རྗེ་བཙུན་བླ་མ་ཐུགས་
རྗེ་དཔལ་གྱི་ཞབས་བརྟན་དུ་དུས་འཁོར་རིམ་གྲོ་བསྒྲུབ་ཏུ་འགྲོ་དགོས་པའི་
བཀའ་ཕེབས། རྗེ་བླ་མ་མཆོག་བྱང་ཤར་ཏུང་པེའི་གཙོས་རྒྱ་ནག་གི་ཡུལ་གྲུ་དུ་
མར་གནས་མཇལ་དང་། དེར་མ་ཟད་ཉ་རིགས་རྒྱ་མ་ཁྲི་ཕྲག་མང་བོ་སྲོག་བསླུ་
མཛད་དེ་རྒྱ་མཚོའི་ནང་དུ་གྲུས་བསྐྱལ་ནས་མཚོ་དཀྱིལ་དུ་སླེབས་སྐབས། རྗེ་
བླ་མ་ཉིད་ཀྱང་དེར་ཕེབས་ཏེ་གཟུངས་སྔགས་བཟླ་བ་དང་ཐུགས་སྨོན་སོགས་
ཡུན་རིང་བོའི་བར་དུ་མཛད་ནས་ཆུའི་ཚུ་རོལ་དུ་སླེབས་སྐབས་ཉ་རིགས་དེ་
དག་ད་དུང་ཆུར་ འདོར་ མེད་དམ་ཞེས་ བཀའ་འདྲི་བྱུང༌། དེའི་ བབ་ ལ་
བརྟགས་ན་དེ་བར་རྟོག་ཚོགས་ཕྲརག་རྣམས་འགགས་ནས་ཐུགས་དེ་བཞིན་
ཉིད་གཅིག་གི་ངང་དུ་འབྱམས་པ་ཡིན་ནམ་སྙམ། ཕྱོགས་འདུས་ཀྱི་རྒྱུའི་དགེ་
བསྙེན་དང་ཁྱིམ་པ་སོགས་ལ་རང་རང་གི་མོས་པ་བཞིན་ཟབ་རྒྱས་དམ་ཆོས་གྲུ་
ཆར་ལྷུག་པར་འཇོ་བཞིན་པའི་ངོས་ནས་ཡར་ལམ་འབར་ཁམས་ནས་མཁན་
ཆེན་འཇིགས་མེད་ཕུན་ཚོགས་དང་ཞལ་མཇལ་ཏེ། ཕན་ཚུན་བཀུར་བཟོས་ཆེ་
བའི་སྒོ་ནས་ གསུང་གླེང་གནང་ཞིང་། མཁན་ཆེན་ པས་ཀུན་མཁྱེན་ སྐྱེས་
རབས་ཇི་ལྟར་ཡིན་ཚུལ་བཀའ་འདྲི་གནང་། རྗེ་ཉིད་ཀྱིས་སྤྱིར་ཆོས་རྗེ་ཀུན་
220



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
མཁྱེན་ལ་སྐྱེས་རབས་སོ་བདུན་བྱེད་ལུགས་ཡོད་ཀྱང་། འདིར་བསྡུ་ན་ཐུབ་
དབང་དྲུང་ན་ལི་ཙཱ་མཐོང་ན་དགའ། དཔལ་གྱི་རི་ལ་ཀླུ་སྒྲུབ་སྙིང་བོ་དང་།
འབྲི་གུང་མཐིལ་དུ་འཇིག་རྟེན་མགོན་པོ། ཇོ་ནང་དཔལ་དུ་ཀུན་མཁྱེན་དོལ་
པོ་བ་ཡིན་ཚུལ་སོགས་ཞིབ་པར་ཞུས་པས་ཐུགས་དགྱེས་དཔེ་ཟླ་དང་བྲལ་བ་
གནང་། །
དེ་ནས་རང་ཡུལ་དཔལ་འཛམ་ཐང་ལ་ཟླ་ལྔ་པའི་ཚེས་ཉེར་ལྔ་ལ་ཆིབས་
བསྐྱོད་གནང་། དེ་སྐབས་མཆོད་རོལ་སྣ་ཚོགས་ཐོགས་པའི་དགེ་འདུན་པ་
སུམ་བརྒྱ་ལྷག་གི་སེར་སྦྲེངས་དང་བཅས་མདུན་བསུས་ཏེ། གཟིམས་ཤག་བཀྲ་
ཤིས་འདོད་དགུ་འཁྱིལ་དུ་ཕྱག་ཕབ་ནས་གཞི་བྱེས་ཀྱི་དད་ལྡན་རྣམས་ལ་མཇལ་
ཁ་གནང་བས་ཀུན་ལ་མོས་གུས་དང་སྐྱོ་ཤས་ཀྱིས་ཡིད་གཡོ་བ་བྱུང་།
ཚེས་སུམ་ཅུ་ལ་བཤད་གྲྭ་བ་ཁག་གཉིས་དང་ཐུན་པ་སོགས་གཞི་བྱེས་ཀྱི་
གྲྭ་སུམ་བརྒྱ་ཙམ་ལ་དཔལ་ལྡན་རྒྱལ་བ་ཇོ་ནང་བའི་བསྟན་བཅོས་ཀུན་གྱི་སྤྱི་
ནོར་ཁྲིད་ཡིག་མཐོང་བ་དོན་ལྡན་གྱི་ལྗགས་ལུང་། གཞུང་དེའི་བརྗོད་བྱའི་
གཙོ་བོ་རྣམས་རིགས་བསྡུས་ཀྱི་སྒོ་ནས་མན་ངག་གི་ཚུལ་གྱི་དམར་ཁྲིད་མཛད།
ཟླ་དྲུག་པའི་ཚེས་ཉེར་བཞི་ལ་ ཐར་བ་དོན་དུ་གཉེར་བའི་བསྒྲུབ་བྱ་ལྔ་བཅུ་
བསྙེན་རྫོགས་དང་ཉི་ཤུ་ལ་དགེ་ཚུལ་གྱི་སྡོམ་པ་བསྩལ་ཏེ་རྣམ་ གྲོལ་ཡོངས་
འདུའི་ས་བོན་གྲུང་བོར་འདེབས་པར་མཛད། ཚེས་ཉེར་ལྔ་ལ་གཙང་བའི་
མགོན་ཁང་ནང་དུ་ཡི་དམ་ཆོས་སྐྱོང་གི་ཚོགས་ཐུགས་དགྱེས་བྱེད་གསོལ་ཁ་ཚད་
དང་ལྡན་པ་ཞིག་གསུངས་ནས་བླ་གྲྭ་སུམ་བརྒྱ་ཙམ་ལ་མཆོག་སྤྲུལ་འཇིགས་མེད་
རྡོ་རྗེ་འདི་བ་གུས་པས་བཀུར་དགོས་པ་སོགས་ལས་འཕྲོས་ཏེ། ཆོས་འདུལ་
བའི་བཅས་མཚམས་གཞིར་བཟུང་བའི་སྒྲིག་ལམ་སྐོར་གྱི་ཚོགས་གཏམ་ཞིབ་
221



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྒྱས་གནང་། དེ་ནས་རྔ་ཡུལ་རིག་པ་འབྱུང་བའི་གྲོང་ཁྱེར་དུ་ཕྱག་བཏེགས་ཏེ།
བསེ་དགོན་ཕྱོགས་རྒྱལ་གླིང་སོགས་སུ་ཞབས་ཀྱིས་བཅགས་ཤིང་བསྟན་དོན་གྱི་
འཕྲིན་ལས་འཕེལ།
ཟླ་བདུན་པའི་ཚེས་ལྔ་ལ་རང་ཡུལ་དུ་ཆིབས་བསྐྱོད་དེ་རྩ་བའི་གདན་
སར་གཞི་ཕབ། ཚོམས་ཆེན་ཁང་གི་ཕྱོགས་སོ་སོར་རྗེ་རྣམ་གསུམ་གྱི་བཀའ་
འབུམ་གྱིས་གཙོས་ཤིང་པར་པོད་བརྒྱད་ཅུ་ལྷག་དང་། ཐུམ་གདོང་དར་སྤུས་
ལེགས་ཅན་གྱི་འཕྲུལ་པར་གྱི་པོ་ཏི་ཁྲི་གསུམ་ལྷག་བྲག་རི་ལྟར་བརྩིགས་པ་ལ་
ཞིབ་གཟིགས་མཛད། བཀའ་འབུམ་ལེགས་འགྲུབ་ཀྱི་རབ་གནས་དགའ་སྟོན་
གྱི་མཛད་སྒོ། གངས་ཅན་དགེ་བའི་ཟླ་བ་ཐེངས་གཉིས་པ་ཚོགས་པའི་སྟ་གོན་
ཡང་དག་པར་མཛད། །
ཟླ་བརྒྱད་པའི་ཚེས་གཅིག་ལ་དཔལ་ལྡན་རྒྱལ་བ་ཇོ་ནང་བའི་དགོན་
ཁག་ལྔ་བཅུ་ང་གསུམ་ཙམ་ལ་བརྡ་ཐོ་བཏང་བ་བཞིན་ཕེབས་ཏེ། དགེ་འདུན་
པ་ལྔ་སྟོང་ལྷག་གིས་ཤིང་པར་པོད་བརྒྱད་ཅུ་ལྷག་གིས་གཙོས་རྟེན་གསུམ་རྣམས་
ལ་དུས་འཁོར་ལྷ་དགུ་ཁྲི་དབང་ཉེར་ལྔ་ཙམ་དང་འབྲེལ་ཏེ། རབ་གནས་ཆེན་
པོར་འཚོགས་པའི་གཞི་ཚུགས། དེ་དང་མཉམ་དུ་ཁྱུང་དམར་མཁའ་ལ་ལྡིང་
འདྲའི་ཕོ་བྲང་ཆེན་པོའི་ནང་དུ་འཇིགས་མེད་རྡོ་རྗེའི་ཁྲི་ལ་རྗེ་བཙུན་བླ་མ་
མཆོག་གི་ཞབས་ཟུང་ཉེ་བར་བཀོད་དེ་དགེ་འདུན་པ་ལྔ་སྟོང་ལྷག་ལ་དཔལ་
ལྡན་རྒྱལ་བ་ཇོ་ནང་བའི་གྲུབ་མཐའ་འདི་ཉིད་སྔར་ཆོས་རྒྱུད་གང་གི་གྲལ་དུ་
མེད་ཀྱང་ད་ནི་ཆོས་རྒྱུད་ཆེན་པོ་ལྔའི་ཡ་གྱལ་དང་། གཞན་སྟོང་དབུ་མའི་སྤྱི་
དོན་འཇིགས་མེད་གདོང་ལྔའི་ང་རོ་འདི་ཉིད་གངས་ཅན་རིག་བརྒྱའི་སྒོ་འབྱེད་
ལྡེ་མིག་ཅེས་པའི་དཔེ་ཚོགས་སུ་བཅུག་ནས་མཐོ་རིམ་ནང་བསྟན་སློབ་གླིང་གི་
222



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
སློབ་དེབ་ཏུ་བྱས་ནས་ངེས་དོན་སྙིང་བོའི་བསྟན་པ་འདི་ཉིད་རྒྱ་བོད་ཧོར་
གསུམ་གྱི་འཛིན་མའི་ཁྱོན་མཐའ་དག་ ཏུ་ སྤེལ། རྗེ་རྣམ་གསུམ་ གྱི་བཀའ་
འབུམ་གསར་བསྐྲུན་མཛད་ཅིང་གཏན་པ་མེད་པའི་མཆོད་སྦྱིན་གྱི་སྒོ་འཕར་
ཡངས་པོར་ཕྱེས་ཚུལ་སོགས་ལས་འཕྲོས་ཏེ། དོན་རྩ་འགང་ཆེ་བའི་རིགས་ལ་
དམིགས་ཕུགས་ཀྱི་གསུང་བཤད་ཡིད་འཕྲོག་པ་མང་དུ་གནང་།
དེ་དག་ལ་ལེགས་པར་རྟོགས་ཤེས་པ་ཞིག་གིས་ཞིབ་ཏུ་དཔྱད་ན་མཛད་
པའི་ཆ་ཕྲ་མོ་གསུང་གི་ཟུར་ཙམ་ཚུན་ཆད་ཀྱང་རྣམ་པ་འཇམ་རྩུབ་ཇི་ལྟར་སྣང་
ཡང་དོན་གྱི་འབབ་ས་གདུལ་བྱ་ལ་འཕྲལ་ཡུན་དུ་ཕན་པ་ཚིག་གི་བདུད་རྩི་ཁོ་
ནར་ཡོད་པས་ཕྱ་ཕྱིར་ཡིད་ཆེས་ཀྱི་དད་པ་དང་བཀའ་དྲིན་རྗེས་སུ་དྲན་པའི་
གུས་པ་སྐྱེད་པའི་རྒྱུར་འགྱུར་ཏེ། ཇི་སྐད་དུ། ཁྱོད་ཀྱི་གསུང་ནི་རྣམ་བརྟག་
ན། ། གང་ཞིག་འཇམ་དང་རྩུབ་པ་དང་། ། གང་ཡང་དེ་གཉིས་ལྡན་པ་དག
ཐམས་ཅད་རོ་གཅིག་ཉིད་དུ་འགྱུར། ། ཞེས་གསུངས་པ་ལྟར་གྱུར་ཏོ། །
ཚེས་བདུན་ལ་ ཡོན་ ཏན་ གླིང་ གའི་ གཟིམ་ཆུང་ གསར་ བའི་ནང་དུ་
དཔལ་ལྡན་རྒྱལ་བ་ཇོ་ནང་བའི་དགོན་སྡེ་ལྔ་བཅུ་ལྷག་གི་རྡོ་རྗེ་སློབ་དཔོན་དང་།
མཁན་སྤྲུལ་རྣམས་ལ་དཀར་དམར་གྱི་གསོལ་སྟོན་བསྟར་ཞིང་ཇ་གྲལ་ཐོག་རྗེ་
བཙུན་བླ་མ་མཆོག་གིས་བསྟན་པ་འབའ་ཞིག་ཐུགས་ཀྱི་ཟེའུ་འབྲུར་བཅིངས་ཏེ།
གཙོ་བོ་ཕྱིས་འབྱུང་གི་ཚུལ་ལས་བརྩམས་ཏེ་གསུང་འཕྲོས་སུ་འདི་ལྟར། རྒྱལ་
བསྟན་སྤྱི་དང་། ཁྱད་པར་ངེས་དོན་བསྟན་པའི་སྙིང་བོ་འདི་མདོ་དང་རྒྱུད་སྡེ་
རྩོད་མེད་གང་དང་ཡང་མི་འགལ་ཞིང་ཤིང་རྟ་ཆེན་པོ་གཅིག་གི་རིགས་པའི་
རྗེས་སུ་འབྲངས་ནས་དྲང་ངེས་ལེགས་པར་ཕྱེ་སྟེ། མཐའ་གཞན་དུ་དྲང་དུ་མི་
བཏུབ་པར་རིགས་པས་གནོད་མེད་དུ་འགྲུབ་པ་ཞིག་མེད་དུ་མི་རུང་ཞིང་།
223



རྗེ་ངག་དབང་ཡོན་ཏན་བཟང་བོའི་རྣམ་ཐར།
བསྟན་པ་འབའ་ཞིག་ལ་དམིགས་པའི་བསམ་པས་ཀུན་ནས་བསླངས་ཏེ་གསུང་
རབ་སྤྱི་དང་། དགོངས་འགྲེལ་བསྟན་བཅོས་ཆེན་པོ་རྣམས་ཀྱི་ལུས་རྫོགས་པ་
ཉམས་ལེན་དུ་འགྲོ་བའི་ཕྱོགས་སུ་ཤེས་དགོས་པ་དང་། བསྟན་པའི་ཡང་སྙིང་
གཞན་སྟོང་དབུ་མ་ཆེན་པོའི་གནད་ལ་རང་ལུགས་གཙང་ཞིང་གཞན་ལུགས་མ་
འདྲེས་པར་བྱས་ཏེ་འཆད་རྩོད་རྩོམ་གསུམ་དང་། སྔགས་ཕྱོགས་རྒྱུད་སྡེ་རིན་
པོ་ཆེ་སྤྱི་དང་། ཁྱད་པར་དཔལ་དུས་ཀྱི་འཁོར་ལོའི་བསྐྱེད་རྫོགས་ཉམས་ལེན་
གྱི་ཕྱོགས་ལ་འབད་དགོས་པ་དང་། མ་འོངས་པ་ནའང་དེ་དག་མི་ཉམས་པའི་
ཕྱིར་བཤད་སྒྲུབ་ཀྱི་གྲྭ་སྤུས་གཙང་འཛུགས་དགོས་པ་དང་། ཁྱད་པར་ཇོ་ནང་
བའི་མ་དགོན་དཔལ་འཛམ་ཐང་འདི་ལ་མདོ་ སྔགས་ སློབ་གྲྭ་ཆེན་མོ་ཞིག་
འཛུགས་དགོས་པ་སོགས་གསུང་བཤད་ཡ་མཚན་ཞིང་བསྔགས་འོས་སུ་གྱུར་བ་
མང་དུ་གནང་།
དེ་དག་ནི་ཆོས་རྗེ་དོལ་པོ་བས། བདག་ནི་སྐྱེ་ཞིང་སྐྱེ་བ་ཐམས་ཅད་
དུ། ། བསྟན་པ་གསལ་བར་བྱེད་གྱུར་ཅིག ། བསྟན་པ་གསལ་བར་མ་ནུས་
ནའང་། ། བསྟན་པའི་ཁུར་ཆེན་འཁུར་བར་ཤོག ། ཁུར་ཆེན་ཁུར་བར་མ་
ནུས་ནའང་། བསྟན་ལ་སེམས་ཁྲལ་བྱེད་པ་དང་། ། བསྟན་པ་ཉམས་ཀྱི་
དོགས་པ་ཡི། ། བྱ་ར་ཙམ་ཡང་བྱེད་པར་ཤོག ། ཅེས་གསུངས་པ་དང་
མཐུན་པར་རྗེ་བཙུན་བླ་མ་དམ་པ་འདི་ཉིད་ཀྱིས་རིང་མོ་ཞིག་ནས་རྒྱལ་བའི་
དམ་ཆོས་འཛིན་པའི་སྨོན་ལམ་མང་དུ་མཛད་པའི་འབྲས་བུ་དུས་སུ་སྨིན་ཏེ།
ཐུབ་བསྟན་ཡོངས་སུ་རྫོགས་པའི་གནད་ཚང་ལ་མ་ནོར་བ་ཀུན་མཁྱེན་དོལ་པོ་
བའི་རང་ལུགས་དྲི་མ་མེད་པ་ཕྱོགས་མཐར་དར་ཞིང་རྒྱས་པར་མཛད་པའི་རྣམ་
པར་ཐར་བ་རྨད་དུ་བྱུང་བ་སྟེ། ཚུལ་འདི་སྲས་བཅས་རྒྱལ་བ་རྣམས་ཀྱིས་
224



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
བསྔགས་པའི་གནས་དང་། གཟུར་གནས་བློ་གྲོས་དང་ལྡན་པ་རྣམས་དད་པ་
དང་སྤྲོ་བ་དང་རྗེས་སུ་ཡི་རངས་པའི་ཡུལ་དུ་གྱུར་ཏོ། །
ཚེས་བཅོ་ལྔའི་ཕྱི་དྲོའི་ཆ་ལ་རྗེ་བླ་མ་མཆོག་ཡོན་ཏན་གླིང་གའི་འཇིགས་
མེད་རྡོ་རྗེའི་ཁྲི་ལ་ཞབས་ཀྱི་པད་མོ་ཉེ་བར་བཀོད་ནས་དགོན་སྡེ་ལྔ་བཅུ་ལྷག་
ནས་ཕེབས་པའི་གཞི་བྱེས་ཀྱི་གྲྭ་བདུན་སྟོང་ཙམ་དང་མཉམ་དུ་ཚོགས་ནས་ངེས་
དོན་བསྟན་པ་རྒྱས་པའི་ཐུགས་སྨོན་གྱི་མཚམས་སྦྱར་གནང་། ཐུགས་སྲས་
འཇམ་དབྱངས་བློ་གྲོས་ཀྱིས་གྲྭ་རེ་རེའི་ཕྱག་ཏུ་སྒོར་བརྒྱ་རེ་དང་རྗེ་བླ་མ་མཆོག་
གིས་ཁོང་དང་འབྲེལ་བའི་རྒྱུ་རྫས་གང་ཡོད་རྣམས་གཙང་དག་བྱས་ཏེ་བླ་སྤྲུལ་
ཆེ་ཁག་རྣམས་ཀྱི་གོ་བབས་དང་བསྟུན་ནས་ཕུལ་ཏེ་བསྙེན་བཀུར་མང་འགྱེད་
ཕུན་སུམ་ཚོགས་པའི་རྩེར་སོན་པར་སྣང་། །
ཚེས་བཅུ་དྲུག་ལ་ཉིན་མོར་བྱེད་པའི་དཔལ་གྱིས་ཨུཏྤལ་གྱི་མཛེས་པའི་
འདབ་མ་གྲོལ་བ། རྩི་ཤིང་ལོ་འདབ་རབ་ཏུ་རྒྱས་ཏེ་ཞིམ་མངར་བཅུད་ལྡན་གྱི་
འབྲས་བུ་གཡུར་དུ་ཟ་བའི་སྤང་ཐང་ཡངས་པོ། འཛི་ཀའི་ལྷ་མོ་དར་ཐང་ཞེས་
པ་ནས་རྟེན་འབྲེལ་ལེགས་པའི་སྒོ་འཕར་དང་པོ་ཕྱེ་སྟེ། ངེས་དོན་བསྟན་པའི་
མངའ་བདག་མཚུངས་མེད་རྗེ་བཙུན་བླ་མ་ངག་དབང་ཡོན་ཏན་བཟང་བོའི་
ཞལ་སྔ་ནས་དང་། རྗེ་རྣམ་གསུམ་གྱི་བཀའ་འབུམ་གྱི་གཙོས་ཤིང་པར་པོད་
བརྒྱད་ཅུ་ཙམ་གདན་དྲངས་ཏེ། གཙང་བ་སྐུ་འབྲིང་ངག་དབང་བསོད་ནམས་
དཔལ་ལྡན་ཕྱོགས་ལས་རྣམ་རྒྱལ་གྱིས་ཆིབས་ཀྱི་སྣ་དྲངས་ནས་མདོག་སྣ་མི་འདྲ་
བའི་དར་བཟང་ཐོགས་པའི་སྐྱ་བསུ་བ་ཉིས་སྟོང་ལྷག་གི་བརྗིད་ཉམས་དང་ལྡན་
པའི་ཕྲེང་སྒྲིག་སྟེ་གླང་ཆེན་དལ་འགྲོས་ཀྱིས་ཚུལ་དུ་ཕེབས་པ་དང་། རླངས་
འཁོར་དང་མའོ་ཐོ་སོགས་བགྲང་ལས་འདས་པའི་མཛེས་ཉམས་དང་ལྡན་པའི་
225



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཕྲེང་སྒྲིག་སྟེ་བསུ་བའི་རྣམ་གྲངས་མི་འདྲ་བ་མཐོང་ན་ངོ་མཚར་བའི་དཔལ་
ཡོན་གྱིས་ཀུན་ནས་ཡིད་དབང་འཕྲོག་པར་བྱེད་པའི་ངང་ཚུལ་གྱིས་ཆིབས་བསུ་
སྐྱར་མ་ཞུས། དགོན་པའི་ཉེ་འདབས་སུ་ཆོས་སྡེ་ཆེན་པོའི་དགེ་འདུན་པ་
བྱིངས་དང་། དགོན་ཁག་ལྔ་བཅུ་ཙམ་གྱི་དགེ་འདུན་པ་དང་བཅས་ཁྱོན་རྣམ་
སྦྱར་དང་བླ་གོས་གྱོན་པ་བདུན་སྟོང་ལྔ་བརྒྱ་ཙམ་སེར་འཕྲེང་ཚར་དུ་དངར་
བའི་མགོ་མཇུག་བར་རྣམས་སུ་གདུགས་དང་བ་དན་རྒྱལ་མཚན་སྤོས་ཕོར་
སོགས་མཆོད་རྫས་སྣ་ཚོགས་ཐོགས་པ་དང༌། འབུད་དཀྲོལ་གྱི་རོལ་མོའི་བྱེ་
བྲག་དུ་མ་བཀོད་པ་མཛེས་པར་བྱས་ཤིང་ལམ་གྱི་གཡས་གཡོན་རྣམས་ སུ་
བསངས་ཀྱི་དུད་སྤྲིན་ཞིམ་པོ་འཐུལ་བ། སྐྱེ་བོའི་ཁྲོམ་ཤིན་ཏུ་ཆེ་བས་གཞི་སྨུག་
གེ་བྱེད་པས་གསོལ་འདེབས་སྣ་ཚོགས་ཀྱི་ལས་ལ་བརྩོན་པར་བྱེད། ངེས་དོན་
བསྟན་པའི་མངའ་བདག་རྗེ་བླ་མ་རིན་པོ་ཆེ་དགྱེས་ཞལ་ཟླ་བའི་དཀྱིལ་འཁོར་
ལ་འགྲན་བཞིན་སྐུ་ལྷམ་མེ་ལྷན་ནེའི་ཚུལ་གྱིས་དལ་གྱིས་ཕེབས་ནས་ཐོག་མར་
ཡོན་ཏན་གླིང་གའི་འཇིགས་མེད་རྡོ་རྗེའི་ཁྲི་ལ་ཞབས་ཟུང་འཁོད་དེ་དགོན་པ་
སྤྱི་ནས་དཀར་སྤྲོ་རྒྱས་པར་ཞུས། དེ་ནས་དགོན་སྡེ་སོ་སོའི་བློ་གསལ་ཞིང་
རིགས་པ་སྨྲ་བ་རྣམས་ཀྱི་བཀའ་པོད་ལྔའི་གཞུང་གི་ཚིག་ཟིན་བློར་ངེས་པའི་
སྟེང་ནས་རིགས་པ་བརྒྱ་ཕྲག་གི་སྒྲུབ་བྱེད་འཆར་སླ་ཞིང་དོན་དང་འབྱོར་བའི་
དཔེ་སོགས་ཤིན་ཏུ་སྤྲོས་ཏེ་བཤད་རྒྱུགས་ཕུལ་བས་ཐུགས་དགྱེས་ཉམས་དཔེ་ཟླ་
དང་བྲལ་བ་གནང་། །
ཤོག་ཁ་སོ་སོ་ནས་གླུ་གར་རྩེད་འཇོའི་གཟིགས་མོར་ཕུལ་ཏེ་ཉིན་གསུམ་
གྱི་རིང་དུ་དགྱེས་པའི་མཆོད་སྤྲིན་བསྟར། ཚེས་བཅུ་དགུ་ལ་འཛི་ཡུལ་ཆོས་ཀྱི་
གྲོང་ཁྱེར་དང་གྲོང་བརྡལ་དང་། ལྗོངས་ཀྱི་ཡུལ་ཇི་སྙེད་པའི་དབུལ་ཞིང་
226



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
བཀྲེན་པའི་སྐྱེ་བོ་རྣམས་བསྡུས་ཏེ། བདག་ཅག་གི་སྟོན་པ་དང་རྒྱུད་གཅིག་
པའི་རྒྱལ་བོ་གསེར་མདོག་ཅན་ཇི་ལྟ་བ་བཞིན་དུ་དེ་དག་ལ་མར་དང་ནས།
རས་གོས། དར་ཕྲུག ཇ་སོགས་རྗེ་ཉིད་དང་འབྲེལ་བའི་དངོས་རྫས་ཡོད་དོ་
ཅོག་གི་གཏན་པ་མེད་པའི་སྤྲང་འགྱེད་དང་གནང་སྦྱིན་རྒྱ་ཆེན་པོ་སྩལ། དེང་
སང་རིག་པའི་ནོར་གྱིས་ཆོག་ཤེས་ཤིང་འདོད་པའི་ནོར་གྱིས་ཆོག་མི་ཤེས་པ་
ཚེགས་ཆེན་པོའི་སྒོ་ནས་འབད་པའི་སྒྲུབ་པའི་ནོར་རྫས་རྣམས་བློས་མི་ཐོང་བའི་
ངང་ཚུལ་འདི་ལ་དཔག་ན་རྗེ་བླ་མ་མཆོག་ཉིད་ཚེ་འདི་བློས་གཏོང་གི་གང་ཟག་
ཁྱད་པར་བ་ཞིག་ཡིན་པ་གྲུབ་བོ། །
ཚེས་ཉི་ཤུ་ལ་ཚོམས་ཆེན་ཁང་གི་མདུན་ཐང་དུ་མི་སྐྱ་སྟོང་ཕྲག་གཉིས་
ལྷག་ལ་མཚན་དང་གཟུངས་སྔགས་རྣམ་ཐོས་པའི་ཕན་ཡོན་གྱི་བཤད་པ་དང་།
མ་ཎིའི་ཕན་ཡོན་གྱི་བཤད་པ་དང་ཡིག་དྲུག་གི་བཟླས་ལུང་བཅས་སྩལ། དེར་
མ་ཟད་སྒྲོལ་མ། མ་ཎི་སོགས་གྲངས་མང་བསགས་ཏེ་ཁས་ལེན་བསྐོར་བ་དགེ་
བ་བླ་མེད་བྱང་ཆུབ་ཏུ་བསྔོ་བ་སོགས་རྒྱས་པར་སྩལ། ཉེར་གཅིག་ལ་གྲྭ་སྟོང་
ཕྲག་ལྷག་གི་གཙོས་སེར་སྐྱ་སྤྱི་ལ་ཐེངས་འདིའི་གངས་ཅན་དགེ་བའི་ཟླ་བ་བཀྲ་
ཤིས་པའི་ངང་ནས་མཇུག་གྲུབ་པས་དགའ་སྟོན་རྟེན་འབྲེལ་གྱི་གསུང་བཤད་
གལ་ཆེན་གནང་། ཚེས་ཉེར་གཉིས་ལ་ཞིང་ཆེན་སོ་སོ་ནས་དོན་གཉེར་ཆེན་
པོས་འབྱོར་བའི་རྒྱ་རིགས་རྣམས་ཀྱི་གཙོས་གཞི་བྱེས་ཀྱི་སེར་སྐྱ་སུམ་བརྒྱ་ལྷག་
ལ་དཔལ་དང་པོའི་སངས་རྒྱས་དུས་ཀྱི་འཁོར་ལོའི་མཆོག་དབང་གོང་མ་སྨིན་
རྒྱས་སུ་སྩལ། ཉེར་གསུམ་ལ་མི་སྐྱ་སྟོང་ཕྲག་ལྷག་ལ་ལས་འབྲས་སྐོར་གྱི་ཆོས་
བཤད་དང་སྐྱབས་སྡོམ་སོགས་ཀྱིས་འདོད་སྦྱར་བྱས། ཚེས་ཉེར་བཞི་ལ་གཙང་
བའི་དབུ་ཆོས་ཆེ་བགྲེས་རྣམས་ཀྱིས་བཀའ་བགྲོས་གཅིག་མཐུན་དུ་བྱས་ཏེ།
227



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྗེ་བཙུན་བླ་མ་མཆོག་གི་ཞབས་ཟུང་གདོང་ལྔའི་ཁྲི་ལ་བསྐལ་བརྒྱར་བརྟན་པའི་
ཆེད་དུ་གདུགས་རིང་བྱེ་བ་དང་དུས་འཁོར་ཁྲི་མཆོད་ཚོགས་པའི་དབུ་བཟུང་
ནས་ཉིན་ཉི་ཤུ་ལ་གནད་སྨིན་ལེགས་སྒྲུབ་མཛད། །
ཟླ་བཅུ་གཅིག་པའི་ཚེས་བཅུ་ལ་ནང་ཐུགས་དམ་མཉམ་བཞག་གི་རིམ་
པ་ལ་བརྩོན་ཞིང་། བར་གསེང་གང་ཡོད་དུ་སློབ་བུ་རྣམས་ཀྱི་ཁམས་དབང་
དང་མཐུན་པར་དམ་ཆོས་བདུད་རྩིའི་སྦྲང་ཆར་ཟད་མེད་དུ་འཇོ་བ་མ་ཟད།
སྤྱིར་རྗེ་ཉིད་ལ་ཉམས་རྟོགས་ཀྱི་ཀློང་བརྡོལ། བརྩོན་འགྲུས་ཀྱི་མེ་འབར།
བག་ཡངས་ལེ་ལོའི་རི་བསྙིལ་ཏེ་ངེས་དོན་བསྟན་པའི་མངའ་བདག་ཅེས་པའི་
བསྔགས་འོས་ཀྱི་དྲི་བསུང་འགོགས་མེད་དུ་སྤྲོ་བ་ནི་ཇི་སྐད་དུ། རྟག་ཏུ་དམ་
པའི་ཡོན་ཏན་ནི། སྐྱེ་བོ་དམ་པས་ལྷག་པར་སྒྲོག ། མ་ལ་ཡ་ཡི་ཙནྡན་དྲི། །
རླུང་གིས་ཕྱོགས་བཅུར་འཁྱེར་བར་བྱེད། ཅེས་པའི་ངང་ཚུལ་ལྟར་གྱུར་ནས་
སྐད་དང་ཤ་ཚུགས་མི་གཅིག་པའི་ཕྱི་གླིང་བ་ཞིག་རྗེ་ཉིད་ཀྱི་སྤྱན་སྔར་འོངས་པ་
ལ་དཔལ་ལྡན་རྒྱལ་བ་ཇོ་ནང་བའི་ཆོས་ཀྱི་བྱུང་ཚུལ་དང་སྐྱབས་སྡོམ་སོགས་
ཀྱིས་འདོད་སྦྱར་བྱས་པས་ཁོ་ཡིད་ཚིམས་ནས་འཇིགས་མེད་གདོང་ལྔའི་ང་རོ་
དབྱིན་ཡིག་ཏུ་བསྒྱུར་ཐུབ་ཅེས་ཁས་བླངས་ཏེ་སོང་ངོ༌། །
སྨྲས་པ།
ལུང་རྟོགས་ཡོན་ཏན་དཀྱིལ་འཁོར་རྫོགས་པ་ཡི། །
འཕྲིན་ལས་བསིལ་ཟེར་འཇོ་བའི་དགེ་ལེགས་ཀྱིས། །
ཐུབ་བསྟན་ཨུཏྤལ་དཀར་བོ་མཛེས་པའི་དཔྱིད། །
སྔ་ན་མེད་པའི་དགེ་མཚན་ཅི་ཡང་སྣང་། །
228



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ། །
ཤར་ཕྱོགས་ཙི་ནའི་ཞིང་གི་དགའ་ཚལ་ན། ། །
མགོན་ཁྱོད་བུང་བའི་རྒྱལ་བོ་ཉེར་ཞུགས་ཏེ། །
ཟབ་རྒྱས་དབྱངས་སྙན་ལྡིར་བའི་ངོ་མཚར་གྱིས། །
སྐལ་བཟང་གདུལ་བྱའི་རྣ་བ་བདུད་རྩིར་བསྒྲུབས། །
ལེགས་བྱས་བྱེད་པོའི་རི་མོ་ཡོངས་སྨིན་ལས། །
གཅིག་ལས་དུ་མ་འབྱེད་བྱེད་པར་གྱི་འཕྲུལ། །
ལེགས་གྲུབ་ཚོན་བརྒྱ་འབར་བའི་གཟི་བྱིན་གྱིས། །
ངེས་དོན་བསྟན་ལ་དགེ་ལེགས་ཅི་ཡང་བྱིན། །
འགྱུར་མེད་བདེ་ཆེན་ལི་ཁྲིའི་རྡུལ་གྱི་ཚོགས། །
ཡིད་འཕྲོག་ལང་ཚོའི་དཀྱིལ་འཁོར་རྫོགས་པ་ཡི། །
འཕྲིན་ལས་ཉིན་མོར་བྱེད་པའི་རྩེ་དགའ་ནི། །
འཛམ་གླིང་བསྟན་པའི་པད་མོ་ཀུན་གྱི་དཔྱིད། །
ངེས་དོན་བསྟན་པ་དར་བའི་འབྲས་རྟགས་སུ། །
གངས་ཅན་དགེ་བའི་ཟླ་བ་ཞེས་གྲགས་པའི། །
དུས་སྟོན་དབྱངས་བདུན་རྫོགས་པའི་རྡོ་རྗེའི་གླུ། །
ཕྱོགས་མེད་རང་སྒྲ་བཞད་པའི་མཐའ་མི་དཔོག །
ཁྱུང་དམར་མཁའ་ལ་ལྡིང་འདྲའི་ཕོ་བྲང་དུ། །
བསྟན་འཛིན་འདུས་སྡེའི་མེ་ཏོག་ཚལ་ནང་ན། །
229



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྗེ་བཙུན་པད་མ་དཀར་བོའི་ངང་ཚུལ་གྱིས། །
ཟབ་རྒྱས་གདམས་པའི་དྲི་བསུང་སྤྲོ་འདི་མཚར། །
གངས་ཅན་འཛིན་མར་གྲུབ་མཐའ་སྣ་ཚོགས་ཀྱི། །
རྟ་མོག་སྤུ་བཞིན་ཤིན་ཏུ་འཁྲིགས་གྱུར་ཀྱང་། །
རྒྱལ་བའི་ལུང་ཟིན་ཀུན་མཁྱེན་དོལ་པོ་བའི། །
རང་ལུགས་མཐའ་གཅིག་འཛིན་པ་ཁྱོད་ཁོ་ན། །
གང་འབྱོར་དངོས་རྗེས་དབུལ་བོའི་གསོས་སུ་བསྟབས། །
ཅི་བྱས་འགྲོ་ཀུན་བདེ་བའི་དབུགས་དབྱུང་ཞིང་། །
ཆོས་བརྒྱད་བསླུ་བྲིད་འཛུམ་ལ་གདུང་བའི་སེམས། །
རྩལ་དུ་རྫོགས་པ་མགོན་པོ་མཆོག་གི་གཤིས། །
རིགས་ལྡན་བླ་མའི་གསུང་གི་བདུད་རྩི་ལ། །
ལོངས་སུ་སྤྱོད་པའི་སྐལ་བཟང་སློབ་མའི་ཚོགས། །
རབ་འབྱམས་ཞིང་གི་རྡུལ་ལ་འཕྱ་བ་ཡི། །
དགེ་ལེགས་སྐྱེས་ཀྱི་ཕུལ་དུ་སྙིང་ལ་བསིལ། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ༧ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས་མ་
ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་རླབས་ཆེན་བསྒྲུབས་ཤིང་། གངས་
230



མ་ཧཱ་ཙི་ནའི་ཞིང་གི་སྐྱེ་འགྲོ་རྣམས་ཀྱི་དོན་མཛད་ཚུལ།
ཅན་དགེ་བའི་ཟླ་བའི་མཛད་སྒོ་ངོ་མཚར་བ་སྤེལ་ བ་ གཙོ་བོར་བརྗོད་པའི་
སྐབས་ཀྱི་སརྒ་སྟེ་བཅུ་གཅིག་པའོ། ། ། །
231



བཅུ་གཉིས་པ། ཞིང་འདིའི་གདུལ་བྱ་རྫོགས་ནས་མཛད་
པ་ཐ་མ་བསྟན་ཅིང་གདུང་མཆོད་ཀྱི་རིམ་པ་
རྣམས་གཙོ་བོར་བརྗོད་པའི་ཚུལ།
མཚུངས་མེད་མཐའ་བྲལ་ངེས་དོན་ལྟ་བ་ཟབ། །
བྱིང་རྨུགས་མུན་པས་མ་རེག་སྒོམ་པ་བརྟན། །
དྲི་མེད་སྡོམ་གསུམ་གཙང་བའི་སྤྱོད་པ་དག །
ངེས་དོན་ཆོས་ཀྱི་རྒྱལ་བོ་གཙུག་གི་རྒྱན། །
ཟླ་བཅུ་གཅིག་པའི་ཚེས་བཅུ་གསུམ་ལ་ཁྲེང་ཏུའུའི་གྲོང་ཁྱེར་དུ་ཆིབས་
བཏེགས། གྲོང་ཁྱེར་སྤོས་ངད་ལྡན་དང་ཐག་ཧ་ཅང་མི་རིང་བའི་གྲོང་བརྡལ་
ཞིག་ཏུ་རྗེ་བླ་མ་དཔོན་གཡོག་རྣམས་གཞི་ཕབ་ཏེ། ཉ་དང་བྱ་རིགས་ལ་སོགས་
པའི་སྲོག་ཆགས་བགྲང་ལས་འདས་པ་ཞིག་ལ་མི་འཇིགས་པ་སྲོག་གི་སྦྱིན་པ་
བྱིན་ནས། ཚེ་ཐར་བཏང་སྟེ་ཐར་བ་དང་ཐམས་ཅད་མཁྱེན་པའི་གོ་འཕངས་
ཐོབ་པའི་ཐུགས་སྨོན་གནང་། ཚེས་ཉེར་གཉིས་ཀྱི་མཚན་མོའི་སྲོད་ཀྱི་ཆ་ལ་གློ་
བུར་དུ་ནད་རོ་སླར་ལྡང་ནས་བསྙུན་ལྕི་བའི་ཚུལ་བསྟན་པས་གསོལ་སྨན་འཕྲོད་
བཞེས་དང་སྐུའི་རིམ་གྲོ་ཇི་ལྟར་གནང་བ་དང་། ཁྱད་པར་སྨན་ཁང་བཟང་བོ་
ཞིག་ཏུ་འགྲོ་དགོས་ཞེས་གསོལ་བ་ནན་ཆེར་བཏབ་པ་ན་ལར་སྐྱེ་མཐའ་འཆི་བ་
ཆོས་ཉིད་ཡིན། ངེད་ནི་བྱ་བ་ཐམས་ཅད་འགྲུབ་པ་ཞིག་ཡིན་པས་ཤི་ཡང་བློ་
232



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
བདེ། དེ་བས་འཆི་ཁར་ལག་སྟོང་དུ་འགྲོ་བ་ཚོ་སྙིང་རྗེ་གསུངས་ནས་ཞལ་
བཞེས་མ་གནང་།
དེ་སྐབས་ཐུགས་སྲས་འཇམ་དབྱངས་བློ་གྲོས་ཀྱིས་ཁྱེད་ཀྱི་ཐུགས་བཞེད་
མ་འགྲུབ་པའང་ད་དུང་ཡོད་པས་བདག་ཅག་སློབ་མ་རྣམས་ཀྱི་ངོ་སྐལ་དུ་ད་
དུང་འཇིགས་མེད་རྡོ་རྗེའི་ཁྲི་ལ་བཞུགས་དགོས། ཁྱད་པར་འཚོ་བྱེད་བཟང་
བོ་ཞིག་ལ་བསྟན་ན་ནད་ཀྱང་ཇེ་དྭངས་སུ་འགྲོ་བ་རྟེན་འབྲེལ་གྱི་ཆོས་ཉིད་ཡིན་
པས། ཅིས་ཀྱང་སྨན་པར་བསྟན་དགོས་ཞེས་སོགས་ཀྱི་བརྟན་གསོལ་རྗེས་
འཛིན་ངུ་ངག་གི་ཞུས་པ་སོགས་ཀྱི་ངོར་མ་ལྡོག་པར་དཔའ་ཤིས་སྨན་ཁང་དུ་
འཚོ་བྱེད་བཟང་བོ་རྣམས་ཀྱིས་སྨན་བཅོས་ནད་རྟགས་ཞིབ་འཇུག་དང་གསོལ་
སྨན་འཕྲོད་བསྟེན་སོགས་ཟབ་ནན་བྱེད་ནའང་ཕན་པ་ཆེར་མ་བྱུང་། །
ཚེས་ཉེར་ལྔའི་ནམ་ལངས་ཡོས་ཀྱི་སྔ་ཆ་ལ་མིག་གཉིས་སྟེང་ཕྱོགས་སུ་
གཟིགས་ཤིང་ཕྱག་གཡས་ཀྱི་ཐལ་མོ་ལ་ འགྲམ་ པ་ གཏད། ཕྱག་ གཡོན་པ་
དཔྱིའི་སྟེང་དུ་བཞག་ནས་བདག་ ཅག་ གི་ སྟོན་པ་མྱ་ངན་ལས་འདའ་བའི་
བཞུགས་ཚུལ་ལྟར་གཟིམ་ཏེ། ཡུན་རིང་ལོན་པས་དེར་འཁོད་སྐུའི་རིམ་གྲོ་བ་
རྣམས་ཀྱི་ཁོང་བའི་སྙིང་དང་དཔྲལ་བའི་མིག་བཏོན་པ་ལྟར་མྱ་ངན་གྱི་ཟུག་
ཇུས་གདུང་བས་ངུ་ངག་གིས་འབོད་སྐུལ་ཡང་ཡང་བྱས་པས་རེ་ཞིག་གི་ཚེ་
མཉམ་བཞག་ལས་ལྡང་བའི་ཚུལ་གྱི་ཞལ་འཛུམ་བཞིན་ང་ལ་འདི་འདྲ་མང་བོ་
ཐོན་ཀྱིན་འདུག ཁྱེད་རྣམས་འཇིགས་པར་མ་བྱེད་ཅིག་ཅེས་སོགས་གསུངས་
འཕྲོས་མང་དུ་བསྐྱང་བཞིན་རེ་ཞིག་སྐུ་དྭངས་པ་ལྟར་གྱུར། དེ་ནི་སྔོན་སྟོན་
པས་དགེ་ཚུལ་ཙུནྡའི་ངོར་སྐུ་ཚེ་ཟླ་བ་གསུམ་ཕྱིར་བསྲིངས་པ་དང་ཚུལ་མཐུན་
པའི་བསམ་གྱིས་མི་ཁྱབ་པའི་རྣམ་པར་ཐར་བའོ། །
233



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཟླ་བཅུ་གཉིས་པའི་ཚེས་གཅིག་ལ་མཁན་ཤེས་རབ་གསལ་བྱེད་ཕུན་
ཚོགས་འབྱུང་གནས་ཀྱིས་ བཞུགས་ གདན་ཆེད་བསྒྲུབས་ ལྷ་ དར་ཆེ་ ལེགས་
བཅས་ཕུལ་ཏེ། སྤྱིར་སངས་རྒྱས་ཀྱི་བསྟན་པ་དང་། ཡང་དགོས་ངེས་དོན་ཇོ་
ནང་བའི་རང་བསྟན་ཤིན་ཏུ་ཉག་ཕྲ་བའི་དུས་འདིར་ཁྱེད་ལྟ་བུས་བཤད་སྒྲུབ་
ཟུང་འབྲེལ་གྱི་བསྟན་པའི་ཁུར་མ་བསྣམས་ན་སུ་ཞིག་གིས་འཛིན་དེའི་སྟབས་ཀྱི་
སྐུ་བསྙུང་ཚུལ་བཞེས་པ་འདི་མྱུར་དུ་དྭངས་ཏེ། ཞབས་པད་ཡུན་བརྟན་གྱི་
བཀའ་དྲིན་བརྩེ་དགོངས་ཅི་ནས་སྐྱོང་དགོས་ཚུལ་སོགས་ཀྱི་ཞུ་ནན་ཕུལ་བར།
རྗེ་ཉིད་ཀྱིས་འོ་རྟེན་འདི་ལ་སྙིང་བོ་རེ་བླངས་ཏེ་ཡུན་རིང་འཚོ་བའི་འཕེན་པ་
ལོས་གཏོང་། འོན་ཀྱང་རིམ་འགྲོ་རྒྱ་ཆེར་བསྒྲུབས་ཀྱང་ཕན་ཐོགས་དཀའ་
བར་སྣང་། ཁྱོད་ཀྱིས་ངེས་དོན་གྱི་བསྟན་ལ་ནུས་པ་ཡོད་དགུ་བཏོན་ཏེ།
འབད་པར་བྱེད་དགོས་ཞེས་སོགས་གསུང་འཕྲོས་དམར་བ་བསྐྱངས།
ཚེས་གསུམ་ལ་ཁྲེང་ཏུའུའི་སྨན་ཁང་ནས་སྨན་པ་མཁས་པས་ཕྱག་རྩ་
དང་ཆབ་ལ་བརྟག་གཞིག་བྱེད་ཀྱང་ཕན་པ་མངོན་གསལ་མ་བྱུང་བས་ཆིབས་
བསྒྱུར་ཏེ། པེ་ཅིན་ཀྲུང་རིའི་སྨན་ཁང་དུ་གཞི་ཕབ། རྒྱ་རིགས་སློབ་མ་རྣམས་
ཀྱིས་རྗེ་བླ་མའི་ཞབས་བརྟན་དུ་དམིགས་ནས་རུས་སྦལ། ཉ་རིགས། བྱ་དང་
བྱེའུ་སོགས་དུང་ཕྱུར་མང་བོའི་སྲོག་བླུས་ནས་ཚེ་ཐར་དུ་བཏང་། དེ་སྐབས་
གཙང་བ་དགོན་གཞུང་ནས་དུས་འཁོར་ཁྲི་མཆོད། ཚོགས་རྐང་ཁྲི། བཟློག་
པ་ཁྲི། འབུམ་དག་སྒྲོག རྣམ་རྒྱལ་མ་ཁྲི་མཆོད། སྒྲོལ་མའི་དབང་ཁྲི་དུ་མ།
སྨན་ལྷ་སྟོང་མཆོད་སོགས་ཀྱིས་བརྟན་བཞུགས་རྒྱས་པར་ཕུལ་སྣང་། ཕྱོགས་
སུ་རིང་བ་རྣམས་ནས་ཀྱང་སྐུ་གསུང་ཐུགས་རྟེན་སོགས་འབུལ་ནོད་དང་བཅས་
ཞུ་འཕྲིན་གྱི་ལམ་ནས་ཞབས་པད་བརྟན་དགོས་ཀྱི་གསོལ་འདེབས་ལ་ཡང་ཡང་
234



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
བརྩོན་པ་བྱུང་། །
དགུང་གྲངས་དོན་གསུམ་པ་དཔའ་བོ་ཞེས་པ་ལྕགས་འབྲུག་ལོའི་ཆོ་
འཕྲུལ་ཟླ་བ་དང་བསྟུན་གཙང་བའི་ཕུར་བའི་སྒྲུབ་ཆེན་སོགས་ཞབས་པད་ཡུན་
བརྟན་གྱི་རིམ་འགྲོ་མང་དུ་བསྒྲུབས། དེ་ནས་བརྩམས་སྐུ་ཁམས་རེས་དྭངས་
རེས་རྙོགས་ལྟ་བུའི་བབ་ཇེ་ལྕི་ཁོ་ནར་གྱུར་ཀྱང་རྗེ་ཉིད་ཀྱི་ཐུགས་བསྐྱེད་ཀྱི་མཐུ་
ལས་ཀུན་མཁྱེན་ཇོ་ནང་བ་ཆེན་པོའི་སྐྱེས་རབས་རྟོགས་བརྗོད་སོགས་སྤུས་
ལེགས་ཕུལ་དུ་བྱུང་བ་ཞིག་མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་
སྤེལ་བྱས། དེར་མ་ཟད་འདི་སྐོར་ནས་ཕར་ཕྱིན་ཉ་ཊཱིཀ འཇམ་མགོན་བླ་མ་
སྒྲོལ་མགོན་ཞབས་ཀྱི་དབྱངས་ཅན་སྒྲ་ཊཱིཀ གཞན་སྟོང་འཇིགས་མེད་གདོང་
ལྔའི་ང་རོ། བྱམས་ཆོས་སྡེ་ལྔ་སོགས་གལ་བོ་ཆེའི་རིགས་རྣམས་ཕྱོགས་གཅིག་
ཏུ་བསྡུས་ཏེ་ཁྱོན་པོད་ལྔ་ཁྲི་བདུན་སྟོང་འཕྲུལ་པར་དུ་བཏབ་ཏེ་འགྲེམས་སྤེལ་
བྱས། ཐུགས་སྲས་མཆོག་གི་རྒྱུ་རྐྱེན་གཙོ་བོར་སྦྱར་ཏེ་བྱ་དང་བྱེའུ་ཉ་རིགས་
རུས་སྦལ་སོགས་སྐམ་དང་གཤེར་ལ་གནས་པའི་སྲོག་ཆགས་བགྲང་ལས་འདས་
པ་སྔ་ཕྱི་དུ་མར་ཚེ་ཐར་དུ་བཏང་སྟེ། རྗེ་བཙུན་བླ་མའི་ཞབས་བརྟན་དུ་ཕུལ་
བའི་རྣམ་གྲངས་མང་ནའང་ཡི་གེས་འཇིགས་ཏེ་ཇི་བཞིན་མ་བྲིས་པ་དགོངས་
འཇགས་ཡོད་པར་འཚལ།
འདི་སྐབས་འགའ་ཞིག་གིས་ཁྱེད་ལ་སྨན་དང་རིམ་གྲོ་གང་བྱས་ཀྱང་
ནད་ལ་ཕན་པ་མེད་པ་འདི་ཅི་ཡིན་ཞེས་ཞུས་ཚེ། འོ་དེ་ནི་སྔོན་བསགས་པའི་
ལས་ཀྱི་རྗེས་སུ་འབྲངས་ཏེ་དེའི་དབང་གིས་འདི་འདྲའི་རྣམ་པར་སྨིན་པ་ཡིན་
པས་ལས་ གང་ བསགས་ ཐམས་ ཅད་ ནམ་ ཡང་ ཆུད་ ཟོས་ སུ་ མི་ འགྱུར་ ཏེ།
དཔེར་ན་ཚོགས་ཤིང་དུས་ལ་བབས་པའི་ཚེ་འབྲས་བུ་སྨིན་པ་བཞིན་དུ་རང་
235



རྗེ་ངག་དབང་ཡོན་ཏན་བཟང་བོའི་རྣམ་ཐར།
གིས་ཉམས་སུ་མྱོང་བར་འགྱུར་བ་ཡིན་ཕྱིར་ཁོང་ལའང་རིམ་གྲོ་ཇི་ལྟར་བྱས་
ཀྱང་ནད་ཀྱི་ཟུག་རྔུ་ཇེ་རྒྱས་ལ་འགྲོ་བ་འདི་ལས་འབྲས་ཆུད་ཟོས་སུ་མི་འགྲོ་བའི་
དན་རྟགས་སུ་ངེས་པ་ལྡོག་ཏུ་མེད་པར་འཆར། རིམ་གྲོའི་དགེ་ཚོགས་རྣམས་
ཀྱང་འཕྲད་དུ་དེའི་འབྲས་བུ་འདི་དང་འདིའོ་ཞེས་མི་མངོན་ཀྱང་ནམ་ཞིག་ལ་
ཆུད་ཟོས་སུ་མི་འགྱུར་ཚུལ་ལས་བརྒྱ་བ་ལས། ལུས་ཅན་དག་གི་ལས་རྣམས་
ནི། ། བསྐལ་བ་བརྒྱར་ཡང་ཆུད་མི་ཟ། ། ཚོགས་ཤིང་དུས་ལ་བབས་པ་
ན། ། འབྲས་བུ་ཉིད་དུ་སྨིན་པར་འགྱུར། ། ཞེས་ གསུངས་ པ་ལྟར་དང་།
དེར་མ་ཟད་འཕགས་པ་རྣམས་ཀྱིས་ཀྱང་ལས་ཀྱི་ལྷག་མ་བདག་གིར་བཞེས་
དགོས་ན་རང་རེ་སོ་སོའི་སྐྱེ་བོ་རྣམས་ལྟ་ཡང་ཅི་སྨོས་ཏེ། སྔོན་ཤཱཀྱའི་གྲོང་དུ་
མཉན་ཡོད་ཀྱི་རྒྱལ་པོ་འཕགས་སྐྱེས་པོའི་དམག་འོང་ནས་ཤཱཀྱ་བརྒྱད་ཁྲི་བསད་
པའི་ཚེ། བཅོམ་ལྡན་འདས་ཀྱིས་ཀྱང་དབུ་བསྙུང་བའི་ཚུལ་བསྟན་པ་དང་།
དེ་བཞིན་དུ་སྔོན་བཅོམ་ལྡན་འདས་བྱང་ཆུབ་སེམས་དཔར་གྱུར་པ་ན། མི་
ནག་གདུང་ཐུང་ཅན་བསད་པས་ལས་ཀྱི་འབྲས་བུ་ཞབས་ལ་སེང་ལྡེང་གི་ཚལ་
བ་ཟུག་པ་དང་། བཅོམ་ལྡན་འདས་ཀྱི་ཉན་ཐོས་རྫུ་འཕྲུལ་ཅན་རྣམས་ཀྱི་
མཆོག་འཕགས་པ་མོའུ་གལ་གྱི་བུ་ཡང་ལས་ཀྱི་དབང་གིས་ཀུན་ཏུ་རྒྱུ་རྣམས་
ཀྱིས་བཀྲོང་བ་སོགས་འཕགས་པའི་གོ་འཕང་ཐོབ་པའི་གང་ཟག་དེ་རྣམས་ཀྱིས་
ཀྱང་ལས་ཀྱི་རྣམ་པར་སྨིན་པ་མྱོང་དགོས་ན་རང་རེ་རྣམས་ནི་ཐོག་མ་མེད་པའི་
དུས་ནས་འཁོར་བའི་གནས་རིས་འདིར་འཁྱམས་ཏེ་ལས་ངན་བསགས་པ་
གྲངས་ཀྱིས་མི་ཆོད་པ་རྣམས་ལ་ལས་ཀྱི་འབྲས་བུ་ལ་སྤྱོད་དགོས་ཚུལ་སོགས་
མང་དུ་གསུངས། དེ་ནི་བསྟན་པའི་གནད་མཁྱེན་པ་ཞིག་ གིས་ཞིབ་པར་
དཔྱད་ན་བསམ་གྱིས་མི་ཁྱབ་པའི་རྣམ་པར་ཐར་བར་སྣང་ངོ༌། །
236



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
ཟླ་བརྒྱད་པའི་ཚེས་ལྔ་ལ་རྩ་བའི་ཐུགས་སྲས་འཇམ་དབྱངས་བློ་གྲོས་
མཆོག་ལ་ཁོ་བོས་རྗེ་བཙུན་རྣམ་གསུམ་གྱི་བཀའ་འབུམ་རྣམས་ཤིང་པར་དུ་
བཞེངས་པ་དང་བཤད་སྒྲུབ་ཀྱི་ལག་རྗེས་སོགས་གང་ཐད་བྱེད་སྒོ་གནད་ཅན་
ཐམས་ཅད་གྲུབ་ཟིན་ཚེའང་མཐར་ཕྱིན་པ་ཡིན། སང་ཉིན་འཆི་ཡང་བློའི་
ལྷག་མ་ལུས་པ་མེད། འོན་ཀྱང་ཁྱོད་ཀྱི་ཁོ་བོའི་ཤུལ་ནས་མདོ་སྔགས་སློབ་གྲྭ་
འཛུགས་རྒྱུ་དང་དུས་འཁོར་བློས་བསླངས་ནང་ལ་མི་འགྲོ་ས་ཡོད་པ་དང་།
གདན་སའི་ཉེ་འཁོར་གྱི་གྲོང་ཁྱིམ་སྤོ་བ་སོགས་བྱ་བ་རླབས་ཆེན་མང་དུ་བསྒྲུབ་
ཏུ་ཡོད་པས་དེ་ཐམས་ཅད་ཁྱེད་ཀྱིས་བསྒྲུབ་དགོས། དེར་མ་ཟད་ཁོ་བོའི་ཚབ་
གྱིས་ལ་ཆོས་སྲིད་ཀྱི་མཛད་པ་གང་ལའང་རྣམ་དཔྱོད་ཕུལ་དུ་བྱུང་བའི་སྒོ་ནས་
སྒྲུབ་དང་བྱེད་ཕོབས་པའི་ངང་ནས་ངེས་དོན་གྱི་བསྟན་པ་འདི་ཉིད་གཙུགས་སུ་
བཟུང་ནས་བྱ་བ་འདི་དང་མ་འབྲལ་ན་བསྟན་པ་ལ་ ཕན་ཐོགས་ཅན་ཞིག་
འོངས་པས་དེ་ལུགས་ལྟར། ད་སྐབས་ཀྱང་ཁྲང་ཤན་དགོན་པའི་རེ་འདོད་
བཞིན་དཔལ་དུས་ཀྱི་འཁོར་ལོའི་དབང་ཆེན་བསྐུར་དུ་སོང་ན་ལེགས་ཚུལ་གྱིས་
བཀའ་ཕེབས་པ་བཞིན་དེ་ལུགས་ལྟར་ཐུགས་སྲས་མཆོག་གིས་ཀྱང་རྗེ་བླ་མའི་
བཀའ་བཞིན་ལེགས་སྒྲུབ་མཛད་དོ། ། དེར་མ་ཟད་ཐུགས་སྲས་མཆོག་ལ་
གཞན་སྟོང་བའི་གྲུབ་མཐའ་འཛིན་པའི་ཆོས་ཀྱི་རྗེ་བོ་རྡོ་རྗེ་སློབ་དཔོན་ཞེ་
བདུན་པའི་བཀའི་མཚན་གནས་བསྩལ་བ་རྗེ་ཉིད་ཀྱི་འདོད་འཇོའི་བུམ་བཟང་
ཕྱག་བསྟར་མར་གསལ་བ་ལྟར་ཏོ། །
ཟླ་བཅུ་གཅིག་པར་ཐེ་བན་གྱི་རྒྱ་རིགས་དད་ལྡན་སོགས་ལ་དཔལ་ལྡན་
རྒྱལ་བ་ཇོ་ནང་བའི་ཆོས་ཀྱི་བྱུང་ཚུལ་དང་མདོ་སྔགས་ཀྱི་ཁྱད་པར་སོགས་ལས་
འཕྲོས་ཏེ་ཟབ་རྒྱས་དམ་ཆོས་བདུད་རྩི་མང་དུ་སྩལ། རྒྱ་རིགས་དད་ལྡན་སྦྱིན་
237



རྗེ་ངག་དབང་ཡོན་ཏན་བཟང་པོའི་རྣམ་ཐར།
བདག་རྣམས་ཀྱི་དད་གུས་སྤྲོ་བ་ཆེན་པོས་མཐུན་རྐྱེན་སྦྱར་ཏེ། སྒྲོལ་མའི་བློས་
བསླངས་གསེར་ཟངས་ལས་གྲུབ་ཅིང་། དངུལ་གྱི་པ་ཏྲ་སོགས་དངུལ་འགྲོས་
ཅི་ཆེ་གཡུ་བྱུར་གཟི་དང་སྤོས་ཤེལ་སོགས་རིན་པོ་ཆེའི་ཕྲ་རྒྱན་བཀོད་པ་ཕུན་
སུམ་ཚོགས་པ་མིག་གི་དཔྱིད་དུ་གྱུར་པ་ཞིག་དུས་ཡུན་ཐུང་ངུར་ལོ་དེའི་ཁོངས་
སུ་གྲུབ། དེ་དུས་རྗེ་ཉིད་ཀྱིས་རྒྱལ་བ་ཀུན་གྱི་འཕྲིན་ལས་གཅིག་ཏུ་བསྡུས་པ་
མྱུར་མ་དཔའ་མོ་མཚན་མཆོག་དོན་ལྡན་ལྷག་པའི་ལྷ་འདི་ཉིད་ཡི་དམ་དུ་
བཟུང་ན་ཆོས་དང་སྲིད་ཀྱི་མཐུན་རྐྱེན་ཀུན་ནས་འགྲིག་ཅིང་ཕྱི་ནང་གི་བར་
ཆད་ཐམས་ཅད་ཞི་སྟེ། བྱ་བ་གང་བརྩམས་ཐམས་ཅད་འབད་མེད་དུ་འགྲུབ་
ཐུབ་པའི་རྟགས་མཚན་མིག་མཐོང་ལག་ཟིན་ཡིན་ཚུལ་དང་། ཁྱད་པར་སྒྲོལ་
མའི་བློས་བསླངས་བཞེངས་པའི་ཕན་ཡོན་ཡང་འདི་ཕྱི་ཀུན་ལ་བཀྲ་ཤིས་དགེ་
བའི་མཚན་མ་ཀུན་ནས་བཀྲ་ཞིང་ཕྱི་མ་གཡུ་ལོ་བཀོད་པའི་ཞིང་དུ་འཇིགས་པ་
ཀུན་སེལ་རྒྱལ་ཡུམ་སྒྲོལ་མའི་ཞལ་བཟང་ཉེ་བར་མཇལ་ཏེ། གདམ་དོན་ཇི་
བཞིན་སྒྲུབ་པའི་སྐལ་བ་བཟང་བོ་ཤར་ངེས་པའི་གསུང་འཕྲོས་མང་དུ་སྩལ།
སྒྲོལ་མའི་བློས་བསླངས་ཀྱི་ཐིག་ཡིག་ཀྱང་གསར་དུ་ལྗགས་རྩོམ་མཛད། དེ་
བཞིན་དུ་མ་འོངས་པ་ན་འཇམ་དབྱངས་བློ་གྲོས་ཀྱིས་དུས་འཁོར་བློས་བསླངས་
ནང་དུ་མི་འགྲོ་ས་ཡོད་པ་ཞིག་བཞེངས་རྩིས་མཛད་ཅིང་། དེ་སྐབས་ཅོ་ཡེན་ཅེ་
སོགས་ལ་དོན་དེ་དག་གི་ཚུལ་ལ་གྲོས་མོལ་གནང་། །
འདི་དག་གི་སྐབས་སུ་ཕྱིའི་རྣམ་ཐར་གཙོ་ཆེ་བའི་ཚུལ་དུ་བྲིས་པ་ལས།
ནང་དང་གསང་བའི་རྣམ་ཐར་ཞིབ་ཆ་ནི་བཀའ་གདམས་པའི་བཤེས་གཉེན་
གོང་མ་རྣམས་ཀྱི་ངང་ཚུལ་ལྷུར་བཞེས་ཏེ་ཡོན་ཏན་ཐམས་ཅད་བུམ་ནང་གི་
མར་མེ་བཞིན་དུ་སྦས་ནས་ཟུར་ཙམ་ཡང་མི་གསུངས་ཤིང་རྒྱུན་པར་ཧྲུལ་བོའི་
238



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
གོས་གྱོན། དམན་པའི་ས་བཟུང་། གང་ཤེས་རྒྱུད་ལ་སྦྱོར་བའི་ཉམས་ལེན་ལ་
འབད་ནས་རབ་ཏུ་ན་ཕྱིན་ཆད་ལས་ཉོན་གྱི་དབང་གིས་འཁོར་བར་སྐྱེ་བ་ལེན་
མི་དགོས་པ་དང་། མ་མཐའ་འཆི་དུས་སུ་འགྱོད་པ་མི་དགོས་པ་ཞིག་བྱ་དགོས་
པར་རང་གི་རྗེས་འཇུག་རྣམས་ལ་འདོམས་པའི་ཆེད་དུ་རྗེ་བླ་མ་རང་ཉིད་ཀྱང་
ཐུན་མོང་གཙོ་ཆེ་བའི་དབང་དུ་བྱས་ཀྱང་སྔར་རྒྱལ་བའི་གསུང་རབ་ཀྱི་དོན་ལ་
ཐོས་པ་རྒྱ་མཚོ་ལྟ་བུ་མཛད་པ་དེ་རྣམས་ཚིག་ཙམ་དུ་མ་བཞག་པར་ཐུགས་
ཉམས་སུ་བསྟར་བའི་སྒྲུབ་པ་ལྷུར་བཞེས་པ་ལ་གཞོལ་པར་མཛད་པ་སོགས་ནི།
ཇི་སྐད་དུ། མང་དུ་ཐོས་པ་ནགས་ཀྱི་ནང་དག་ཏུ། ། ལང་ཚོ་ཡོལ་བ་རྣམས་
ཀྱི་གནས་པ་བདེ། ། ཞེས་དང་། བསླབ་བཏུས་ལས། བཟོད་བྱ་ཐོས་པ་
བཙལ་བར་བྱ། ། དེ་ནས་ནགས་སུ་གནས་པར་བྱ། ། མཉམ་པར་བཞག་ལ་
བརྩོན་པར་བྱ། ། ཞེས་སོགས་ཀྱིས་མཚོན་ཞིང་ཁྱད་པར་ནང་གི་ཡོན་ཏན་
སྦས་ཀྱང་ཕྱིའི་འཕྲིན་ལས་ཀྱི་ཆ་ལ་སུ་གང་གིའང་འགྲན་པ་མི་ནུས་པ་འདི་ཡང་
ནང་གི་ཡོན་ཏན་ཁྱད་པར་བའི་འབྲས་རྟགས་སུ་གསལ་ཏེ། ངེས་དོན་གྱི་
བསྟན་པ་རིན་པོ་ཆེ་འཛིན་སྐྱོང་སྤེལ་བའི་འཕྲིན་ལས་ལ་གཅིག་ཏུ་བརྩོན་པའི་
རྒྱུ་མཚན་གྱིས་དཔལ་ལྡན་རྒྱལ་བ་ཇོ་ནང་བའི་དགོན་མ་ལག་སུས་ཀྱང་རང་གི་
བླ་མ་ལྟར་མཐོང་ཞིང་ཞབས་ཀྱི་པད་མོ་སྤྱི་བོའི་རྒྱན་དང་། གསུང་གི་བདུད་རྩི་
ཐར་བདེའི་བཅུད་དུ་བསྟེན་པ་འདི་ཙམ་གྱི་རྣམ་ཐར་ཡང་ངེས་དོན་བསྟན་པའི་
བདག་པོ་ཆེན་པོར་མཚོན་པའི་ངོ་མཚར་གྱི་ཕུལ་དམ་པ་འདི་ལྟ་བུ་མངའ་བ་
རང་གཞན་གྱི་ཆེན་པོ་སུ་ལའང་མ་བྱུང་བ་སྣང་ངོ༌། ། །
དགུང་གྲངས་དོན་བཞི་བ་ཁྱུ་མཆོག་ཅེས་པ་ལྕགས་སྦྲུལ་ལོའི་ཆོ་འཕྲུལ་
ཟླ་བའི་ཚེས་གསུམ་ནད་གཞི་སླར་ཡང་ཇེ་ལྕི་ལ་སོང་བས་བན་ཅེ་སྨན་ཁང་དུ་
239



རྗེ་ངག་དབང་ཡོན་ཏན་བཟང་བོའི་རྣམ་ཐར།
གཞི་ཕབ་སྟེ་འཚོ་བྱེད་བཟང་བོ་རྣམས་ཀྱིས་རྩ་དང་ཆབ་རྟགས་ཞིབ་མཇལ་བྱས་
ཏེ་གསོལ་སྨན་འཕྲོད་བཞེས་གང་ལེགས་དུ་མཛད། ཅོ་ཡེན་ཙེ་ཞེས་པའི་དགེ་
བསྙེན་མ་དེས་རྗེ་བླ་མ་མཆོག་གི་སྐུ་གསུང་ཐུགས་རྟེན་བཞེངས་པའི་རིགས་དང་
སྨན་ཡོན་སོགས་ལ་སྔ་ཕྱི་ཀུན་ཏུ་མཐུན་རྐྱེན་མང་དུ་སྦྱར་བའི་བསྟན་པའི་སྦྱིན་
བདག་ཆེན་པོ་ཞིག་ཏུ་ངེས་ཀྱང་འདི་དུས་སུའང་སྒོར་མང་བོའི་འགྲོ་སོང་བྱེད་
བཞིན་པའི་སྐབས་སོ། །
འདི་དུས་བསྙུན་འདྲི་ལ་ཕེབས་པའི་སློབ་མ་རྣམས་ལ་གསུངས་འཕྲོས་
སུ། སྡོང་བོ་བཀོད་པ་ལས། མིར་གྱུར་བ་ཡང་རྙེད་པར་དཀའ། ། དལ་བ་
ཕུན་སུམ་ཚོགས་པ་རྣམ་པར་དག་པའང་རྙེད་པར་དཀའ། ། ཞེས་གསུངས་པ་
བཞིན་དཔེ་གྲངས་རྒྱུ་གསུམ་གྱི་སྒོ་ནས་རྙེད་དཀའ་བའི་རྟེན་མཆོག་ཁྱད་པར་བ་
ཐོབ་དུས་འདིར། དལ་འབྱོར་གྱི་རྟེན་ལ་སྙིང་བོ་ཞིག་ལེན་པའི་ ཐབས་ལ་
འབད་དགོས་ཏེ། རྒྱལ་སྲས་ཆེན་པོ་ཞི་བ་ལྷས། འདི་འདྲའི་དལ་བ་རྙེད་ནས་
ནི། ། བདག་གི་དགེ་གོམས་མ་བྱས་ན། ། འདི་ལས་བསླུས་པ་གཞན་མེད་
དེ། ། འདི་ལས་རྨོངས་པའང་གཞན་ མེད་དོ། ། ཞེས་ གསུངས། དལ་
འབྱོར་ལ་སྙིང་བོ་ལེན་ཚུལ་མདོར་བསྡུས་ཏེ་རང་ཡུལ་གྱི་སྐད་དང་མཐུན་པར་
བཤད་ན། རང་ལུས་མ་བཙོག ལས་འབྲས་གཟབ་དགོས། ཞེས་གསུངས།
དེས་ན་གདམས་དོན་དང་པོ་བསྟན་ཚུལ་ཡོན་ཏན་ཐམས་ཅད་ཀྱི་གཞི་རྟེན་ཚུལ་
ཁྲིམས་རྣམ་པར་དག་པ་ཞིག་སྲུང་དགོས་པ་གདམས་ཏེ། གནས་སྐབས་དང་
མཐར་ཐུག་གི་ཡོན་ཏན་ཐམས་ཅད་ཚུལ་ཁྲིམས་ལས་འབྱུང་དགོས། དེའི་ཕན་
ཡོན་བསམ་ནས་ཚུལ་ཁྲིམས་སྲོག་ལས་ཀྱང་གཅེས་པར་བསྲུང་ནས་ཚུལ་ཁྲིམས་
རྣམ་པར་དག་པར་བྱེད་ན་རང་ལུས་མ་བཙོག་པ་ཞིག་འོང་ངེས་སོ། །
240



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
རང་ལུས་བཙོག་སྟེ་ཚུལ་ཁྲིམས་ཞིག་ན་རང་གི་དོན་ཡང་བྱ་བར་མི་ནུས་
ན་གཞན་གྱི་དོན་ལྟ་ཅི་སྨོས། ཚུལ་ཁྲིམས་ངན་པའི་རྣམ་པར་སྨིན་པ་ནི་སེམས་
ཅན་དམྱལ་བའམ་བྱོལ་སོང་གི་སྐྱེ་གནས་སམ་གཤིན་རྗེའི་འཇིག་རྟེན་དུ་སྐྱེ་བ་
མདོ་ལས་གསུངས། དེ་བཞིན་དུ་ ཕར་ཕྱིན་བསྡུས་པ་ལས། ཚུལ་ཁྲིམས་
མཉམ་པས་རང་དོན་མི་ནུས་ན། ། གཞན་ དོན་ཚུལ་ ལ་ མཐུ་ཡོད་ག་ལ་
འོངས། ། ཞེས་གསུངས། རང་ལུས་མ་བཙོག་པར་ཚུལ་ཁྲིམས་བསྲུངས་ན་
ཕན་ཡོན་བསམ་གྱིས་མི་ཁྱབ་པ་ཡོད་དེ། བཤེས་སྤྲིངས་ལས། ཁྲིམས་ནི་རྒྱུ་
དང་མི་ རྒྱུའི་ ས་ བཞིན་ དུ། ། ཡོན་ ཏན་ ཀུན་ གྱི་ གཞི་ རྟེན་ ལགས་ པར་
གསུངས། ། ཞེས་དང་། རང་ལུས་མ་བཙོག་ཅེས་པའི་དོན་ལ་གོ་རྒྱུ་གཉིས་
ཡོད་པར་སྣང་སྟེ། ཚེ་འདིར་རང་ལུས་འདོད་ པའི་ལོག་པར་གཡེམས་ པ་
སོགས་ཀྱིས་མ་བཙོག་ན་ཚུལ་ཁྲིམས་རྣམ་པར་དག་པ་ཞིག་འོངས། དེའི་རྐྱེན་
གྱིས་ཕྱི་མའི་ལུས་རྟེན་ཀྱང་མ་བཙོག་པར་མཛེས་ཤིང་ཡིད་དུ་འོང་བའི་རྟེན་
མཆོག་ཁྱད་པར་བ་ཞིག་ཐོབ་པར་སྣང་སྟེ། ཁ་རག་པས། དལ་འབྱོར་མི་ལུས་
ཐོབ་པའི་རྒྱུ། ། ཚུལ་ཁྲིམས་བསླབ་པ་རིན་པོ་ཆེ། ། རང་གི་རྒྱུད་ལ་ཐུབ་ཚོད་
ཀྱིས། ། དྲི་མེད་གཙང་མ་སྲུངས་ཤིག་ཨང་། ། ཞེས་གསུངས།
གོང་གི་གདམས་ངག་གཉིས་པ་ལས་འབྲས་གཟབས་དགོས་ཞེས་པའང་
ཁམས་ལུང་བས། མུ་གེ་བྱུང་ཙ་ན་ཐམས་ ཅད་ནས་ཀྱི་སྟེང་དུ་འོང་། དེ་
བཞིན་དུ་ཐམས་ཅད་ཚུལ་ཁྲིམས་ཀྱི་སྟེང་དུ་ཀོར་ཀོར་འོང་བས་འདི་ལ་འབུངས་
ཤིག ཚུལ་ཁྲིམས་དག་པའང་ལས་འབྲས་མ་བསམ་པར་མི་འོང་བས་དེས་ན་
འདི་སེམས་པ་མན་ངག་ཡིན་ཞེས་གསུངས། དེས་ན་གདམས་ངག་གཉིས་ཀྱི་
དོན་ཧྲིལ་གྱིས་བསྡུས་ན། ཚུལ་ཁྲིམས་ཡོན་ཏན་ཐམས་ཅད་ཀྱི་རྩ་བ་ཡིན་པ་
241



རྗེ་ངག་དབང་ཡོན་ཏན་བཟང་བོའི་རྣམ་ཐར།
དང་། ཚུལ་ཁྲིམས་དག་པ་འོང་བའི་ཆེད་དུ་གྲོགས་བཟང་བསྟེན་པ། འདོད་
པ་སྤོང་པ། ལས་འབྲས་བསམ་པ། འདུལ་པ་ལྟར་སྤངས་བླང་ཕྲ་ཞིབ་དགོས་
པས་དེ་དག་གི་གཞི་ལ་མང་དུ་ཐོས་པ་བཙལ་ཞིང་ཐོས་དོན་ཇི་བཞིན་རྒྱུད་ལ་
སྦྱར་ཏེ། བསྒོམ་པའི་ཉམས་མྱོང་སྐྱེ་དགོས་པར་གདམས་པ་ཡིན་ཡང་ཚིག་
ཉུང་ངུའི་ནང་དུ་མི་རྫོགས་པས་གཞན་དུ་སྤྲོ་བར་འདོད་དོ། །
འགའ་ཞིག་ གིས་ ཁྱེད་ མ་ ཧཱ་ ཙི་ནའི་ཡུལ་ གྲུ་ རྣམས་ སུ་ ཞབས་ ཀྱིས་
བཅགས་ཏེ། རྒྱ་རིགས་རྣམས་དང་འབྲེལ་བ་བྱེད་པ་འདི་ཕྱིས་སུ་སློབ་མ་
རྣམས་ཀྱང་དེ་ལུགས་བཞིན་དུ་འབྱོན་བཞུད་ཀྱིས་སྤྲོས་པ་མང་བའི་རྒྱུར་མི་
འགྱུར་རམ་ཞེས་ཞུས་ཚེ། ཁོ་བོས་རང་དོན་གྱི་འཁྲི་བ་ཡོངས་སུ་སྤངས་ཏེ།
བསྟན་པའི་སྲོལ་སྔར་མེད་གསར་དུ་བཙུགས་ཤིང་ཉམས་པ་གསོ་བའི་སྒོ་ནས་
གདུལ་བྱའི་རྒྱུད་ལ་ཐར་བའི་ས་བོན་བསྐྲུན་པ་ལ་འབད་ཅི་ཐུབ་དང་། དད་
ལྡན་རྣམས་ཀྱི་དད་འབུལ་བྱུང་བ་ཐམས་ཅད་ཀྱང་ཆུད་ཟོས་སུ་མི་གཏོང་བ་རྗེ་
བླ་མ་རྣམ་གསུམ་གྱི་གཙོས་བཀའ་འབུམ་པར་ཤིང་པོད་བརྒྱད་ཅུ་ལོངས་པ་འདི་
དང༌། འཕྲུལ་པར་དུ་བཞེངས་པའི་པོད་ཁྲི་ཕྲག་དུ་མ། གཞན་སྒོར་ཁྲི་ཕྲག་
མང་བོས་བསྟན་པ་ལ་སྲི་ཞུ་མཛད་ཚུལ་སོགས་ལས་འཕྲོས་ཏེ་ཡིན་ལུགས་མང་
དུ་གསུངས། དེ་ལྟར་མཁས་བཙུན་བཟང་གསུམ་གྱི་སྙན་པར་གྲགས་པས་
གསེར་ལྡན་གྱི་ཁྱོན་ཐམས་ཅད་དུ་ཁྱབ་པའི་རྗེ་བླ་མ་ལྟ་བུ་ལ་འབྱོན་བཞུད་
སོགས་ཀྱི་སྤྲོས་པ་མང་བ་ལ་ཟ་ཟིའི་གཡེང་བ་ལྟ་བུར་གོ་མི་རུང་སྟེ། ཇི་སྐད་དུ།
ལས་དང་པོ་བ་ཡི་གང་ཟག་བཞིན། ། དོན་བྱ་བ་ཉུང་བ་ལྷུར་ལེན་པ། ། སྤྱིར་
དམ་པས་བསྔགས་འོས་མཆོག་ཡིན་ཀྱང་། ། ཁྱེད་སེམས་དཔའ་ཆེ་ལ་མཛེས་
མ་ཡིན། ། ཞེས་གསུངས་པ་ལྟར་གཞན་དོན་སྒྲུབ་པའི་ཐབས་མཁས་ཀྱི་སྤྱོད་
242



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
པ་ཡིན་པས་འདོར་མི་ རིགས་ཏེ། བློ་གྲོས་རྒྱ་མཚོས་ཞུས་པའི་མདོ་བསླབ་
བཏུས་སུ་དྲངས་པ་ལས། གཅིག་ཏུ་དབེན་པ་ལ་གཞོལ་པས་གཞན་དོན་རྒྱ་ཆེ་
བ་དོར་ན་བྱང་ཆུབ་སེམས་དཔའི་བདུད་ལས་སུ་འགྱུར་བར་གསུངས་སོ། །
བློ་དམན་ལས་དང་པོ་པ་རྣམས་རྗེ་བླ་མ་ལྟ་བུའི་མཛད་པ་ལ་འགྲན་ཏེ།
འབྱོན་བཞུད་ཀྱི་སྤྲོས་པ་མང་ན་ཕན་ལས་གནོད་པ་ཆེ་བའི་རིགས་སུ་འགྱུར་
བས་སྒྲིམ་དགོས་པར་སྣང་ངོ༌། ། ཟླ་གསུམ་པར་སྒྲོལ་མའི་དཀྱིལ་ཐང་ཆིག་ཁྲི་
ཆིག་སྟོང་པར་ཏེ་ཕྱོགས་ ཀུན་ཏུ་འགྲེམ་སྤེལ་བྱས། དགེ་བསྙེན་ ཅོ་ཡེན་ཅེ་
སོགས་ཀྱིས་རྗེ་བླ་མའི་ཞབས་བརྟན་དུ་རུས་སྦལ། ཉ་རིགས། བྱ་དང་བྱེའུ་
སོགས་རེ་རེའང་ འབུམ་ ཕྲག་ མང་ བོའི་སྲོག་ བསླུས་ ཏེ་ ཚེ་ ཐར་ དུ་ བཏང་།
སེམས་ཅན་གཅིག་གི་སྲོག་བཅད་པས་ཀྱང་བར་བསྐལ་གཅིག་ཏུ་དམྱལ་བར་
སྡུག་བསྔལ་མྱོང་དགོས་པ་དང༌། སྲོག་ལན་ལྔ་བརྒྱ་རེ་མཇལ་དགོས་པ་སོགས་
ཉེས་དམིགས་མཐའ་ཡས་པ་ཡོད་པར་གསུངས་པ་ལྟར་སྲོག་གཅོད་སྤོང་བ་དང་
ཚེ་ཐར་སྲོག་བསླུ་སོགས་བྱས་པ་ལའང་ཕན་ཡོན་མཐའ་ཡས་པ་འབྱུང་བ་དེ་
ལས་དཔག་སྟེ་ཤེས་པར་བྱ་སྟེ། སློབ་དཔོན་ངག་གི་དབང་ཕྱུག་གྲགས་པས།
བྱ་ཉ་ རི་ དྭགས་ རྐུན་ མ་ དང་། ། སྦྲུལ་ སོགས་ བསད་ བྱའི་ ཕྱོགས་ གྱུར་
རྣམས། ། སྲོག་སྐྱབས་པ་ཡིས་འཕྲལ་དུ་ནི། ། ཚེ་ཐུང་བ་ཡང་ཚེ་རིང་འགྱུར།
རྐུན་མ་ཉ་དང་རི་དྭགས་སྦྲུལ། ། བྱ་སོགས་སྲོག་ལ་ཆགས་པ་རྣམས། །
འདི་དག་བསད་ན་འཕྲལ་དུ་ནི། ། ཚེ་རིང་བ་ཡང་ཚེ་ཐུང་འགྱུར། ། ཞེས་
གསུངས་སོ། ། ཟླ་བཅུ་གཅིག་པར་རྗེ་བླ་མའི་ཐུགས་བཞེད་བཞིན་ཇོ་ནང་
ཞལ་འདོན་ཆེན་མོ་མི་རིགས་དཔེ་བསྐྲུན་ཁང་ནས་ཆིག་ཁྲི་ཆིག་སྟོང་པར་དུ་
བསྐྲུན་ཏེ། ཇོ་ནང་བའི་གྲྭ་བཙུན་ཡོངས་ལ་སྐྱེས་ཀྱི་ཚུལ་དུ་འགྲེམ་སྤེལ་བྱས།
243



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགུང་གྲངས་དོན་ལྔ་བ་སྣ་ཚོགས་ཞེས་པ་ཆུ་རྟ་( ༢༠༠༣）ལོའི་ཟླ་དང་
པོའི་ཚེས་ཉི་ཤུ་ལ། བྱ་བཏང་ཀུན་སྤངས་ཆེན་པོ་སྤྲུལ་སྐུ་འགྲོ་ཕན་རྒྱ་མཚོ་རྗེ་
བླ་མ་མཆོག་གི་དྲུང་དུ་བསྙུན་འདྲི་ལ་ཕེབས་ཏེ་ལྷ་དར་ཆེ་ལེགས་སོགས་དངོས་
རྫས་བཟང་བོ་ཕུལ་ནས་མཇལ་འཛོམས་ཞུས། དེ་ནས་སྤྲུལ་པའི་སྐུའི་གུས་
པས་ཕྱག་གསུམ་དང་བཅས་འདི་ལྟར་ཞུ་བ་ཕུལ་ཏེ། སྤྱིར་མཉམ་མེད་ཤཱཀྱ་
སེང་གེའི་བསྟན་པ་སྤྱི་དང་། ཁྱད་པར་ངེས་དོན་གྱི་བསྟན་པ་རིན་པོ་ཆེ་ཁུར་
ཆེན་ཁྱེད་ཀྱིས་མ་བཞེས་ན་སུ་ཞིག་གིས་འཛིན། དེའི་སྟབས་ཀྱིས་ཞབས་པད་
རྡོ་རྗེའི་ཁྲི་ལ་ཡུན་བརྟན་གྱི་བཀའ་དྲིན་བརྩེ་དགོངས་ཅི་ནས་ཀྱང་ཆེ་ཞེས་ཞུ་
ནན་ཕུལ་བར། རྗེ་ཉིད་ཀྱིས་ད་རེས་ཀྱི་ནད་འདི་དྲག་དཀའ་སྙམ་འཆར།
གལ་ཏེ་ཁོ་བོ་ཤི་ན་འདི་གཉིས་ལ་བརྩེ་གཟིགས་དགོས་ཚུལ་སོགས་ཞེ་མི་བདེ་
བའི་གསུང་གནང་བྱུང་། དེ་ནས་སྤྲུལ་བའི་སྐུ་ལ་དུས་འཁོར་བསྡུས་རྒྱུད་ཀྱི་
ལུང་ཞིག་གསུང་དགོས་པར་བཀའ་ཕེབས་ པས་དེ་ལུགས་ལྟར་དུས་འཁོར་
བསྡུས་རྒྱུད་དང་ རིམ་ གཉིས་སྨོན་ལམ། ཐུན་མོང་མ་ ཡིན་ པའི་སྨོན་ ལམ་
སོགས་ཀྱི་ལྗགས་ལུང་ཕུལ་བར་རྗེ་བླ་མ་མཆོག་གིས་ཐུགས་དགྱེས་པའི་རྩེར་སོན་
ཞིང་གཞན་གསུང་འཕྲོས་མང་དུ་བསྐྱངས།
ཟླ་གཉིས་པའི་ཚེས་བཅོ་ལྔ་ལ་སྔར་གྱི་བན་ཅེ་སྨན་ཁང་གི་འཚོ་བྱེད་
རྣམས་ཀྱིས་སྨན་དང་ཁབ་ཀྱི་སྦྱོར་བ་བཟང་བོ་བྱས་ཀྱང་ཕན་པ་མ་བྱུང་བས་
ཤིས་པ་ཧུ་མུན་ཐེ་སྨན་ཁང་དུ་གནས་སྤོ་མཛད། དེར་སྔར་ནས་དགོངས་
དཔྱད་ཀྱིས་གསོལ་སྨན་གང་ཕན་རེ་བསྟན་པའི་ཁར་སྨན་རམས་པ་འགས་ཕྱག་
རྩ་དང་བརྟག་ཆུར་མཇལ་ཏེ་བཞེས་སྨན་དང་སྒོར་ཁྲི་རི་བའི་སྨན་ཁབ་བཟང་
བོ་སོགས་སྐུ་ལ་བསྟར་ཡང་ཕན་པ་མངོན་གསལ་མ་བྱུང་བ་མ་ཟད་སྐུའི་གཟི་
244



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
མདངས་བྲི་ཞིང་གསུང་གི་གདངས་ཇེ་ཞན་ལ་ སོང་། ཐུགས་སྲས་འཇམ་
དབྱངས་བློ་གྲོས་དང་ཞབས་ཕྱི་བ་ཀ་ཟ་སོགས་ཀྱིས་ཉིན་མཚན་ཁོར་མོ་ཡུག་ཏུ་
སྐུའི་རིམ་གྲོ་དང་ནད་གཡོག་ཞབས་ཕྱི་གང་ལེགས་འབུལ་བ་དང་། ཁྱད་པར་
ཅོ་ཡེན་ཅེ་སོགས་ཀྱིས་སྔ་ཕྱི་ཀུན་ཏུ་སྒོར་ཁྲི་ཕྲག་མང་བོའི་འགྲོ་སོང་ཕོན་ཆེ་བ་
བཏང་སྟེ་རང་རང་གི་སྙིང་བོ་མེད་པའི་ལུས་རྟེན་དོན་ལྡན་དུ་བྱེད་པའི་སྐལ་
བཟང་ལག་རྩེར་བྱུང་། །
དེ་ལྟར་ཞབས་བརྟན་རིམ་གྲོར་འབད་པ་ཡོད་དགུས་ཆེ་ཐང་དུ་འབད་
ཀྱང་བཤོལ་དུ་མེད་པར་ཚེས་བཅོ་བརྒྱད་ཀྱི་ཉི་མ་རྩེ་ ཤར་ལ་སེང་གེའི་ཉལ་
སྟབས་སུ་གཟིམ་བཞིན་མིག་གཉིས་བར་སྣང་ལ་ཧྲིག་གེར་གཟིགས་ཏེ་སྒྱུ་མའི་
སྣང་བ་འཆར་ནུབ་ཀྱི་ཕྲེང་བ་དེ་དག་ཤེས་རབ་ཀྱིས་བཅད་དེ་ཡུལ་གྱིས་གོས་
དང་བྲལ་བའི་རྣམ་པར་མི་རྟོག་པའི་ཏིང་ངེ་འཛིན་ལ་རྩེ་གཅིག་པས་ཉིན་ཞག་
བཅུ་དྲུག་ཙམ་གྱི་ཡུན་ལ་མཉམ་པར་བཞག་སྟེ། དེ་ཡང་རྟོག་ཚོགས་འགྱུ་སྒོ་
ཐམསཅད་ཡེ་ནས་འགགས་ཏེ། ཡེ་གཞི་ཆོས་དབྱིངས་གདོད་ནས་དྲི་བྲལ་དག་
ཆེན་ཡེ་ཤེས་རང་གསལ་གྱི་རྟོག་མེད་ཞི་བའི་གནས་ལུགས་རྣམ་ཀུན་དོན་དམ་
པའི་རང་བཞིན་རང་བྱུང་ལྷུན་འགྲུབ་ཆོས་ཀྱི་དབྱིངས་སུ་མཉམ་བཞག་ཐུན་
གཅིག་གི་ངང་དུ་འབྱམས་པ་ཡིན་པས་འདི་ནི་འཕགས་ཆེན་དམ་པའི་རྣམ་ཐར་
ངོ་མཚར་ཞིང་གསང་བ་བླ་ན་མེད་པའི་ཆེ་བ་ཞིག་ཡིན་པས་ཐུན་མོང་མ་ཡིན་
པའི་ཚུལ་ལས་འཕྲོས་ཏེ་བཤད་དུ་ཡོད་སྙམ་ཏེ། ཇི་སྐད་དུ། བདེ་དང་སྡུག་
བསྔལ་རོ་མཉམ་ན། ། ཆོས་སྐུ་ཀློང་དུ་གྱུར་བ་ཡིན། ། ཞེས་གསུངས་པ་ལྟར་
བདེ་སྟོང་གི་ཡེ་ཤེས་ནུས་པ་མཆོག་ཏུ་བརྟས་པས་ཀུན་རྟོག་གཡོ་བྱེད་ཀྱི་རླུང་
ཐམས་ཅད་དབུ་མའི་ལམ་དུ་མནལ་ཏེ། འོད་གསལ་ཆོས་ཀྱི་སྐུ་མངོན་དུ་
245



རྗེ་ངག་དབང་ཡོན་ཏན་བཟང་བོའི་རྣམ་ཐར།
མཛད་པ་ལ་ཉེ་བར་ཕྱོགས་ཏེ་གསང་བ་བསམ་གྱིས་མི་ཁྱབ་པའི་གནས་སུ་སྣང་
ངོ༌། །
བཅོ་བརྒྱད་ཀྱི་ཕྱི་དྲོའི་དུས་ཚོད་གསུམ་ཙམ་ལ་པེ་ཅིན་གྲོང་ཁྱེར་དང་
འབྲེལ་བའི་འདིའི་ཉེ་འཁོར་རྣམས་སུ་རླངས་འཁོར་འཕྲུལ་ཆས་དང་བྱ་དང་
བྱེའུ་སོགས་ལ་རྒྱུ་རྐྱེན་འདི་ཞེས་ངོས་བཟུང་དུ་མེད་པའི་སྒོ་ནས་སྒྲ་མ་བྱུང་ཞིང་
གྲོང་ཁྱེར་ནང་དུ་འཇམ་ཐིང་ངེར་སོང་། དགོང་མོར་ཀྲུང་དབྱང་རྒྱང་བསྒྲག་
ཁང་ནས་དེ་ལྟའི་གནས་ཚུལ་བྱུང་བ་ཡ་མཚན་པའི་ཚུལ་གྱིས་སྒྲོག་འདུག དེ་
ལྟ་བུ་སྔོན་ས་དམར་བླ་མ་ངག་དཔལ་བཟང་བོ་ཐུགས་དམ་དུ་བཞུགས་པའི་
སྐབས་སུའང་བྱུང་སྟེ། དེ་ཉིད་ཀྱི་རྣམ་ཐར་དུ་ནམ་མཁའ་གཡའ་དག་ཅིང་
གནས་དེར་བྱ་དང་བྱེའུ་སོགས་གང་ཡང་མ་གྲགས་པ་ངག་སྒྲ་རང་བསྣམས་ལ་
སོང་ཞེས་གསུངས་པ་དང་ཚུལ་མཚུངས་པ་མ་ཟད་། ནང་རྟགས་ལས་རླུང་
དབུ་མར་འཆིང་བའི་འབྲས་རྟགས་སུ་གསལ། ཚེས་ཉེར་བཞི་ལ་འཇའ་གུར་
ཐིག་ལེ་ཟླུམ་པོ་དང་། འཇའ་འོད་གདུགས་ཀྱི་རྣམ་པ་སོགས་ཤིན་ཏུ་གསལ་བ་
ཞིག་ཤར། དེ་ལྟར་ཧོར་ཟླ་གསུམ་པའི་ཚེས་བཞིའི་ཉིན་གྱི་དུས་ཚོད་བཅུ་
གཅིག་དང་སྐར་མ་བཞི་ཅུ་སླེབས་པའི་ཚེ་ཇི་སྐད་དུ་ཐེག་པ་ཆེན་པོ་བསྡུ་བ་ལས།
མཛད་པ་རྫོགས་པར་བྱ་བའི་ཕྱིར། ། ཞི་བ་མི་འདོད་བཟློག་པའི་ཕྱིར། །
སངས་རྒྱས་བརྙས་པ་བཟློག་པའི་ཕྱིར། ། སྤྲོ་བ་བསྐྱེད་པར་བྱ་བའི་ཕྱིར། །
སོ་སོ་ རང་ བརྩོན་ བརྩམ་ བྱའི་ ཕྱིར། ། མྱུར་ དུ་ ཡོངས་ སུ་ སྨིན་བྱའི་ ཕྱིར།།
སངས་རྒྱས་རྣམས་ནི་སྤྲུལ་བའི་སྐུས། ། གཏན་དུ་བཞུགས་པར་མི་བཞེད་
དོ། ། ཞེས་མ་དག་པའི་ཞིང་དུ་བསམ་བཞིན་སྐུའི་སྐྱེ་བ་བཞེས་པའི་འཕགས་
ཆེན་དམ་པ་རྣམས་ཞིང་དེའི་གདུལ་བྱ་དང་མཛད་པའི་མཐའ་རྫོགས་པ་ན་སྤྲུལ་
246



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
བའི་བཀོད་པ་བསྡུ་བ་ཆོས་ཉིད་ཡིན་པ་གསུངས་པ་ཇི་ལྟ་བ་བཞིན་དུ་བཞུགས་
སྟངས་སྔར་གྱི་སེང་གེའི་ཉལ་སྟབས་དེ་ཉིད་ཀྱི་ཚུལ་གྱིས་ཞལ་དབུགས་ཀྱི་རྒྱུ་བ་
མི་མངོན་པར་གྱུར་ཏེ་འོད་གསལ་ཆོས་ཀྱི་སྐུར་མངོན་པར་བྱང་ཆུབ་པའི་ཚུལ་
བསྟན་ཏོ། །
དེའི་ཚེ་ སྐུའི་གཟི་མདངས་ ལྷག་ པར་ རྒྱས་ ཤིང་ཞལ་རས་ཟླ་བ་ལྟར་
དཀར་བ་ལ་མཁུར་ཚོས་མངོན་པར་གསལ་བ་དང༌། གཉེར་མ་དང་ཁམ་ཁུམ་
སོགས་མེད་པའི་གཞོན་ཤ་ཆགས་པ་ཞིག་ཏུ་གྱུར། འདི་ཉིན་ནས་བཟུང་རྗེ་
བཙུན་བླ་མ་མཆོག་གི་མངོན་དུ་མཛད་པའི་འོད་གསལ་ནི་འདི་ལྟ་བུའོ་ཞེས་
མཚོན་པའི་ཕྱིར་དུ་ནམ་མཁའ་གཡའ་དག་ཅིང་རླུང་གི་རྒྱུ་བ་ཕྲ་མོ་ཡང་མེད་པ་
མ་ཟད་འཇའ་དར་ཐག་འཐེན་པ་ལྟ་བུ་སོགས་འཇའ་སྤྲིན་གྱི་རིགས་ཀྱི་ཀུན་ཏུ་
དཀྲིགས་པར་གྱུར་ཏོ། ། འདི་དུས་གཙང་སྤྲུལ་འཇིགས་མེད་རྡོ་རྗེའི་རྨི་ཉམས་
སུ་རྗེ་ཉིད་ངུར་སྨྲིག་གི་མདངས་ཀྱིས་མཛེས་པའི་དགེ་སློང་གི་རྣམ་པར་ཞལ་
རས་སོགས་ཀྱི་ཉམས་ཅུང་ཟད་ལྷོད་པའི་ཚུལ་གྱི་གློ་བུར་དུ་ཕེབས་བྱུང་། དེ་མ་
ཐག་དྲི་མ་མེད་པའི་འོད་ཟེར་ལྔ་དང་ལྡན་པའི་དཔལ་དུས་ཀྱི་འཁོར་ལོའི་རྣམ་
པར་གྱུར། དེ་ནས་དེ་འདྲའི་ཡི་དམ་ལྷག་པའི་ལྷ་དེ་རང་ཉིད་ལ་ཐིམ་སོང་བའི་
ཉམས་བྱུང་། ཕྱི་ཉིན་སྤྲུལ་སྐུ་ཉིད་ཀྱིས་རྗེ་ཉིད་ཞིང་གཞན་དུ་ཕེབས་སོང་བའི་
རྟགས་ཤིག་མ་ཡིན་ནམ་ཞེས་ཐུགས་སྐྱོ་བའི་གསུང་བཞིན་ཡོད་སྐད།
དེ་ལྟར་ཞིང་བརྗེ་བའི་སའང་དཔེར་ན་སྔོན་ཡང་དག་པར་རྫོགས་པའི་
སངས་རྒྱས་ཡུལ་དབུས་ནས་མྱ་ངན་ལས་འདའ་ཚུལ་མ་མཛད་པར་མཐའ་
འཁོབ་རྩ་ཅན་དུ་གཤེགས་པའི་ཚུལ་དང་མཐུན་པར་ཀུན་མཁྱེན་དོལ་པོ་སངས་
རྒྱས་ཀྱི་ལུང་གིས་ཟིན་པའི་རྩ་བའི་གདན་ས་མ་ཡིན་པ་གནས་འདི་ནས་མྱ་ངན་
247



རྗེ་ངག་དབང་ཡོན་ཏན་བཟང་བོའི་རྣམ་ཐར།
ལས་འདའ་ཚུལ་བསྟན་པ་ལ་དགོས་པ་ཆེ་བ་ཞིག་ཡོད་པར་སྣང་ངོ༌། །
འདི་སྐབས་རྗེ་ཉིད་བཞུགས་པའི་ཡ་ཡོང་ཚུན་ཞེས་པའི་སྟེང་ངོས་སུ་
གྲོང་ཁྱེར་གྱི་འགྲོ་བ་རྣམས་ཀྱི་མཐུན་སྣང་དུ་སྔོན་མེད་ཀྱི་འོད་སྣང་སྣ་ཚོགས་
འཆར་བ་སོགས་ནི་རྒྱལ་སྤྱིའི་གསར་འགོད་པས་ཚགས་པར་དུ་བཀོད་ཡོད་པ་ལ་
བལྟས་ན་བདེན་དཔང་གསལ་བོར་བྱེད་ཐུབ་བོ། ། དེ་ནས་ སྐུ་མདུན་པ་
རྣམས་ཀྱིས་མཆོག་སྤྲུལ་འགྲོ་ཕན་རྒྱ་མཚོ་ལ་གློག་སྐད་ཀྱི་ལམ་ནས་འདས་བརྡ་
ཕུལ་ཏེ། ཐུགས་དམ་གསལ་འདེབས་ལ་ཕེབས་པའི་ཞུ་བ་ནན་ཏན་དུ་ཕུལ་བ་
བཞིན་དེ་ལུགས་ལྟར་ཚེས་བཞི་ལ་གནམ་གྲུར་ཞུགས་ཏེ་འབྱོར། དེ་ནས་སྐུ་
གདུང་གི་མདུན་དུ་བརྐྱང་ཕྱག་གསུམ་སྔོན་དུ་འགྲོ་བས་སྙན་ཤལ་དང་བཅས་
མཇལ་ཁ་ཞུས། གཅོམ་ཆུང་སྐད་གདང ་དམའ་མོས་ངང་ནས་མཚན་བརྗོད་
དང་སྨོན་ལམ་དལ་བུས་གསུངས་ནས་བྱིན་རླབས་ཞུ་བར་མཛད། ཚེས་བདུན་
ལ་ཐོག་མར་མཆོག་སྤྲུལ་འགྲོ་ཕན་རྒྱ་མཚོས་རྒྱུད་སྡེ་རིན་པོ་ཆེ་ནས་གསུངས་
པའི་མན་ངག་བཞིན་ཐུགས་དམ་གསལ་འདེབས་ལེགས་པར་ཞུས། དེ་ནས་
མཆོག་སྤྲུལ་རིན་པོ་ཆེ་དང་ཐུགས་སྲས་འཇམ་དབྱངས་བློ་གྲོས་སོགས་གྲྭ་བཅོ་
བརྒྱད་ཙམ་གྱིས་གཅོམ་ཆུང་དུས་སྔོན་འགྲོ། བླ་མ་མཆོད་པ། མདོ་སྔགས་ཀྱི་
སྨོན་ལམ་རྣམ་གཉིས་སོགས་ཤུབ་འདོན་དང་། མཆོག་སྤྲུལ་འཇིགས་མེད་རྡོ་
རྗེ་སོགས་ལ་གློག་སྐད་ཀྱི་ལམ་ནས་འདས་བརྡ་ཕུལ། དེ་ལྟར་ཐར་ལམ་འཚོལ་
བ་རྣམས་ལ་བླངས་དོར་མ་ནོར་བར་སྟོན་པའི་ས་མཁན་ནི་སྟོར། ཀུན་མཁྱེན་
དོལ་པོ་སངས་རྒྱས་ཀྱི་བསྟན་པ་རིན་པོ་ཆེ་མི་ནུབ་པའི་རྒྱལ་མཚན་ནི་འགྱེལ།
འགྲོ་བ་ཐམས་ཅད་ཕན་བདེའི་སྣང་བས་རྟག་ཏུ་སྐྱོང་བའི་ཉིན་བྱེད་ནི་ནུབ་
པས་ལྷ་དང་བཅས་པའི་འཇིག་རྟེན་ཐམས་ཅད་མྱ་ངན་གྱི་ཁང་བུར་ཞུགས་ཏེ།
248



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
སྨྲེ་སྔགས་ཀྱི་ཅ་ཅོ་འདོན་པར་གྱུར། ཁྱད་པར་དུ་སྐུའི་གམ་ན་གནས་པའི་སློབ་
བུའི་ཚོགས་རྣམས་ནི་རྒྱ་མཚོའི་ཀློང་དུ་དེད་དཔོན་དང་བྲལ་བའི་ཚོང་ཕྲུག་གི་
ཚོགས་འཁྱམས་པ་ཇི་ལྟ་བར་ཅི་བྱ་གཏོལ་མེད་པར་གྱུར་ཅིང་། ས་ཐག་རིང་བོ་
ན་འཁོད་པའི་སློབ་མ་གྲྭ་རིགས་སྦྱིན་བདག་རྣམས་ཀྱིས་གནས་ཚུལ་དེ་ལྟ་བུ་
ཐོས་མ་ཐག་ཏུ་མྱ་ངན་དང་སྡུག་བསྔལ་གྱི་ཚོར་བས་སྙིང་དུམ་བུར་འགས་པ་ལྟ་
བུར་གྱུར་ཏོ། །
ཀུན་མཁྱེན་དོལ་པོའི་བསྟན་པའི་གཉེན་གཅིག་དེ། །
སྐལ་དམན་མིག་གིས་མཐོང་བའི་ལམ་ལས་འདས། །
རྗེས་ཆགས་འཇའ་སྤྲིན་འོད་ཀྱིས་མ་བཏང་ཡང་། །
ཁྱོད་ཉིད་དྲན་བའི་གདུང་བ་སེལ་མ་ནུས། །
ཀྱེ་ཧུད་ངེས་དོན་བསྟན་པའི་བདག་པོ་ཞེས། །
ཆོས་ཀྱི་ཉི་མ་གཅིག་པུ་དེང་འདིར་ནུབ། །
དབང་ལུང་ཁྲིད་ཀྱི་ཆོས་ཚུལ་མཐའ་ཡས་པའི། །
སྦྲང་ཆར་འཇོ་བའི་སྤྲིན་སྔོན་དབྱིངས་སུ་ཡལ། །
དྲིན་ཅན་བླ་མས་ཞིང་འདི་བོར་བའི་ཚེ། །
སེམས་མེད་རྣམས་ཀྱང་གདུང་བ་མ་བཟོད་པར། །
ཡུན་རིང་འདར་བའི་མེ་ཏོག་གེ་སར་རྡུལ། །
འཇའ་ཚོན་ཟོལ་གྱི་མཁའ་ལ་ཅི་ཡང་ཤར། །
249



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཐུགས་རྗེ་གཞན་དབང་གྱུར་བའི་དགེ་བའི་བཤེས། །
ད་ནི་ཁྱོད་འདྲ་རྙེད་པའི་སྐལ་བ་ཕྲ། །
བདག་ཅག་ཁྱོད་ལ་རེ་བའི་སྐལ་བཟང་རྣམས། །
མྱ་ངན་ཐང་དུ་འདོར་འདི་ཕོད་ལགས་སམ། །
དཔལ་ལྡན་ཀ་ལཱ་པ་ཡི་ཞིང་མཆོག་དེར། . །
ཁྱོད་བཤེས་མ་ཏིའི་ཞལ་བཟང་མཇལ་བཞིན་དུ། །
ཡབ་སྲས་འཛོམས་པའི་དགའ་སྟོན་རྒྱས་གྱུར་ཀྱང་། །
བདག་ཅག་རྒུད་པས་གདུང་བ་སུ་ཡིས་ཤེས། །
དེ་ལྟར་གོང་དུ་བཤད་པ་ལྟར་ཚེས་བདུན་ལ་ མཆོག་སྤྲུལ་གང་གིས་
དགོངས་བཀྲོལ་མཛད་སྐབས། རྒྱུད་སྡེ་ལས་བཤད་ཚོད་ལྟར་གྱི་ཐུགས་དམ་
གྲོལ་རྟགས་ཐོན་ཏེ་དཀར་ཆ་སྟེང་དང་དམར་ཆ་འོག་ནས་ཇི་བཞིན་པ་བྱུང་།
དེ་ནི་སྔགས་གཞུང་རྣམས་སུ་གཙུག་ཏོར་ནས་དམར་ཆ་གཅིག་འགགས་ཏེ་
དམར་ཆ་འགག་པ་གཙུག་ཏོར་ནས་མར་བརྩེགས། དེ་ནས་རིམ་བཞིན་དམར་
ཆ་ཉི་ཁྲི་ཆིག་སྟོང་དྲུག་བརྒྱ་རྣམས་རིམ་བཞིན་འགག་ནས་ནོར་བུའི་རྩེ་མོར་
བརྟན། ནོར་བུ་ནས་དམར་ཆ་གཅིག་གཙུག་ཏོར་དུ་འགག་པ་དང་མཉམ་དུ་
དཀར་ཆ་གཅིག་འགག དེ་ནས་རིམ་བཞིན་དུ་དཀར་ཆ་ཉི་ཁྲི་ཆིག་སྟོང་དྲུག་
བརྒྱ་རིམ་བཞིན་དུ་འགགས་ནས་ཡར་བརྩེགས་ཏེ་གཙུག་ཏོར་དུ་དཀར་ཆ་ཉི་ཁྲི་
ཆིག་སྟོང་དྲུག་བརྒྱ་འགགས་ཏེ་དེར་དཀར་ཆ་བརྟན་པ་སྟེ། དེའི་ཚུལ་ངེས་
དོན་བསྟན་པའི་བདག་པོ་ཀུན་མཁྱེན་དོལ་པོ་བ་ཆེན་པོའི་ཞལ་སྔ་ནས། ནོར་
250



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
བུའི་རྩེ་མོ་ཉི་རྡུལ་བརྟན། ། གཙུག་ཏོར་བྱང་སེམས་ཟླ་བ་ཉ། ། མི་གནས་མྱ་
ངན་འདས་པ་མཆོག ། རྫོགས་པའི་སངས་རྒྱས་ཐོབ་པར་ཤོག ། ཅེས་
གསུངས་པའི་ངང་ཚུལ་ལྟར་གྱུར། །
འདིར་རྒྱལ་ས་ཡིན་པའི་སྟབས་ཀྱིས་སྐུ་གདུང་གང་འདོད་དུ་འཁྱེར་
དཀའ་ནའང་ཐུགས་སྲས་འཇམ་དབྱངས་བློ་གྲོས་དང་ཏཱ་ཅེ་གཉིས་ཀྱི་ཐབས་
མཁས་དང་རྒྱུ་རྐྱེན་སྦྱར་བ་ལ་བརྟེན་ནས་བྱིན་རླབས་ཀྱི་ཕུང་བོ་གཞལ་དུ་མེད་
པའི་སྐུ་གདུང་རིན་པོ་ཆེ་ཉིད་སྨན་དང་དྲི་བཟང་དང་གོས་དར་བཟང་བོས་
ལེགས་པར་དྲིལ་ནས་གནམ་གྲུའི་ནང་དུ་སྤྱན་དྲངས་ཏེ་ཁྲེང་ཏུའུ་ལ་ཆིབས་
བསྒྱུར་གནང་། ཚེས་དགུ་ལ་ཁྲེང་ཏུའུ་ནས་རླངས་འཁོར་ནང་དུ་གདན་
དྲངས་ཏེ་འཛི་ཡུལ་ཆོས་ཀྱི་ལྗོངས་སུ་ཕྱག་བཏེགས། འདི་སྐབས་ རྗེ་ཉིད་
བཞུགས་པའི་པེ་ཅིན་ཡོང་ཚུན་གྱི་སྟེང་གི་ནམ་མཁར་འཇའ་གུར་སེར་བོའི་
མཐའ་ནས་དམར་བོ་དང་ལྗང་ཁུས་མཛེས་པའི་འཇའ་སྤྲིན་གྱིས་ཁྱབ་པ་དང་།
འཛི་ཡུལ་གྱི་ཉེ་འདབས་སུ་ཆུ་ཀླུང་དལ་འབབ་རིང་མོའི་ནང་དུ་ཆབ་རོམ་མེ་
ཏོག་ལྟ་བུ་ཀོར་ཀོར་འདྲ་མིན་སྣ་ཚོགས་གཅིག་སྟེང་གཅིག་བརྩེགས་ཀྱི་ཚུལ་དུ་
མཛེས་ཤིང་ཡིད་དུ་འོངས་པའི་རྣམ་པ་དཔག་ཏུ་མེད་པས་མཚན་པ་ དང་།
སྤོས་ངད་ལྡན་དང་ཉེ་བའི་ལོ་ཧྲན་རྡོ་སྐུའི་ངོས་ནས་འོད་དཀར་འཕྲོས་པ་དང་།
རྩི་ནང་མི་འགྱུར་བདེ་ཆེན་གླིང་གི་ཉེ་འདབས་ཀྱི་མ་ཅིག་གི་སྐུ་ལས་འོད་ཟེར་
བྱུང་བ་སོགས་འཇའ་ཟེར་དང་ཐིག་ལེ་ལ་སོགས་པ་ངོ་མཚར་བའི་ལྟས་བསམ་
གྱིས་མི་ཁྱབ་པར་སྣང་བ་ནི། སྐུ་གདུང་འབར་བ་ལས། འོད་ལ་རྣམ་པ་
གསུམ་ཡིན་ཏེ། ། མུ་ཁྱུད་འཁོར་ཡུག་བཅས་པ་ནི། ། གང་གི་བཤུལ་ལས་
བྱུང་བ་ན། ། འདི་ནི་བར་དོ་དང་པོ་ལ། ། ངེས་ པ་ཡིས་ནི་འབྲས་བུ་
251



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཐོབ། ། གལ་ཏེ་གྱེན་དུ་འགྲེང་བ་ན། ། འདི་ནི་བར་དོ་མི་སྣང་བར། ། སྐད་
ཅིག་ལས་ནི་སངས་རྒྱས་སོ། ། འོད་ནི་རྩུབ་ལས་སྣང་གྱུར་ན། ། འདི་ནི་བར་
དོ་ཐ་མ་ལ། ། མངོན་པར་བྱང་ཆུབ་ཉིད་རྙེད་དོ། ། ཞེས་དང༌། མདོ་སྡེ་
རྒྱན་ལས། རང་གི་ཡོན་ཏན་སེམས་ཅན་ཕན་འདོགས་དགའ། ། བསམ་
བཞིན་སྐྱེ་བ་རྫུ་འཕྲུལ་རྣམ་པར་འཕྲུལ། ། རྒྱན་དང་སྟོན་མོ་ས་ མཆོག་ རྩེ་
དགའ་བ། ། སྙིང་རྗེའི་བདག་ཉིད་མིན་པ་རྣམས་ལ་མེད། ། ཞེས་སོགས་
གསུངས་པས་དགོངས་དོན་དང་མཐུན་པའི་རྟགས་མཚན་ཡང་དག་གོ །
དེ་ནས་ཚེས་བཅུ་གཅིག་ལ་རྩ་བའི་གདན་སར་འབྱོར་ཏེ་གཟིམས་ཁང་
བཀྲ་ཤིས་འདོད་དགུ་འཁྱིལ་དུ་གདན་དྲངས་ནས་སྟེགས་ཀྱི་ཁར་བཞུགས་སུ་
གསོལ། མཆོག་སྤྲུལ་འཇིགས་མེད་རྡོ་རྗེ་དང་མཁན་འོད་རབ་སོགས་གྲྭ་བདུན་
ཙམ་གྱིས་ཁྲུས་ཆབ་བསྒྲུབས་ཏེ་དྲི་བཟང་གི་ཆུ་དང་ལྷན་ཅིག་པས་སྐུ་གདུང་
རིན་པོ་ཆེ་ལེགས་པར་བཀྲུས། མཐིང་ཤོག་ལ་གསེར་ཞུན་གྱིས་ལན་ཝར་དབུ་
ཅན་བཙས་སུ་བྲིས་པའི་གནས་ཡིག་སྐུའི་གནས་སོ་སོར་མ་འཁྲུལ་བར་ཕུལ་ཏེ་
ཀ་ཤཱའི་ཀའི་རས་དཀར་གྱིས་ལེགས་པར་དཀྲིས་པའི་བར་མཚམས་རྣམས་སུ་
བཟང་སྨན་གྱི་ཕུར་མ་བུང་ཆེ་བས་གཅེར་རིགས་ལྔ་ཐོར་ཚུགས་སྟོད་གཡོགས་
སྨད་གཡོགས། ཕྱག་ཏུ་རྡོར་དྲིལ་བཅས་ལོངས་སྤྱོད་རྫོགས་པའི་ཆས་སུ་བསྒྱུར།
ཚེས་བཅུ་གཉིས་ལ་ཁྱུང་དམར་མཁའ་ལ་ལྡིང་འདྲའི་ཕོ་བྲང་དུ་གདན་དྲངས་
བར་མཆོད་རོལ་དང་བཅས་ཏེ་དགེ་འདུན་མང་གི་མདུན་བསུས་ནས་གདུང་
སྒྲོམ་གྱི་ཁྲིར་མཆོད་པའི་སྤྲིན་ཕུང་དཔག་ཏུ་མེད་པའི་དབུས་སུ་བཞུགས་སུ་
གསོལ།
དེ་སྐབས་དགེ་འདུན་མང་ནས་ཐུགས་སྐྱོ་བའི་རྣམ་པ་དཔག་ཏུ་མེད་པ་
252



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
གནང་བས་མཆོག་སྤྲུལ་འཇིགས་མེད་རྡོ་རྗེའང་ཅི་དྲག་གཏུག་ཏེ་ཡིད་སྐྱོ་བའི་ངུ་
ངག་གི་སྒོ་ནས་ཚོགས་ཞུས་མང་དུ་གནང་། ཚོམས་ཆེན་ཁང་གི་ཁྲིའི་ཁར་སྐུ་
གདུང་ཡིད་བཞིན་ནོར་བུ་བཞུགས་པའི་མདུན་དུ་གསེར་གྱི་ཕྱག་དྲིལ་ཕྱག་ཌར་
ཀ་པཱ་ལི་རྣམས་དང་། ལྷ་བཤོས་རྩེ་ཁྲུ་ལོངས་པ་དང་འབྲས་བུའི་མེ་ཏོག་དང་
སྤོས་རིང་གི་དྲ་བ་རྣམས་རེ་རེ་ནས་བརྒྱ་ཚར། ཡོན་ཆབ་མར་མེའི་ཀོང་བུ་
སོགས་མཆོད་པའི་ཡོ་བྱད་གྱ་ནོམ་པ་ཅི་འབྱོར་དང་། རྒྱུད་སྡེའི་དཀྱིལ་འཁོར་
སྒྲུབ་མཆོད་ཀྱི་བཅའ་གཞི་རྣམས་ལེགས་པར་བཤམས་ཏེ་འདུས་སྡེ་སྤྱི་ནས་དུས་
འཁོར་ལྷ་དགུ་ཁྲི་མཆོད་གསུམ་གྱི་དབུ་བཟུང་སྟེ་གདུང་མཆོད་ཟབ་ནན་ཚོགས་
བཞིན་བདག་མདུན་བུམ་ཆོག་པུར་བཟླས་མཆོད་ཁྲུས་དབང་བཞི་ལེན་པ་
སོགས་གནད་སྨིན་དང་རྗེས་སུ་འཛིན་པའི་གསོལ་འདེབས་སྨོན་ལམ་ཤུགས་
དྲག་མཛད། ཐོག་མ་གྲྭ་མང་གི་མཇལ་ཁ་དང་རིམ་བཞིན་ཐག་ཉེ་རིང་གི་
དགོན་སྡེ་དང་དད་ལྡན་ཁྱིམ་པ་ཁྲི་ཁྲག་མང་བོས་མཇལ་ཁ་ལེན་བཞིན་ཚེ་
རབས་ཀུན་ཏུ་རྗེས་སུ་འཛིན་པའི་གསོལ་འདེབས་ཀྱི་ལས་ལ་འབད། དེ་ནས་
རྗེ་ཉིད་ ཀྱི་ དངོས་ སློབ་ རྣམས་ ཀྱི་ སྐོར་ཚན་ སོ་ སོས་ རེས་ མོས་ ཀྱིས་ གདུང་
འབུལ་དང་མཆོད་འབུལ། ཁྱད་པར་རྡོ་རྗེ་ཐར་གྱིས་དམངས་སྒོར་ཁྲི་གཉིས་
ཀྱིས་དགེ་འདུན་སྤྱི་ལ་གྲྭ་ཇ་མང་འགྱེད་གཟབ་ཅིང་། ཕྱོགས་ཐ་དད་ཀྱི་དགོན་
སྒྲུབ་སྡེ་རིས་མེད་ཀྱི་གདུང་འབུལ་དང་མཆོད་པ་འབུལ་མི་རྣམས་རིམ་གྱིས་མུ་
མཐུད་དུ་བྱུང་བ་བཅས་དགོངས་རྫོགས་སྒྲུབ་པའི་རིང་དེར་དྲི་བཟང་གི་བསྒོས་
པའི་ཡོན་ཆབ་མེ་ཏོག་གསར་བ་མར་མེ་ལྷ་བཤོས་ཏེ་རྣམ་ལྔའི་བརྒྱ་མཆོད་ཆུའི་
རི་མོ་བཞིན་གཅིག་རྗེས་གཅིག་མཐུད་ནས་ཚོམས་ཆེན་གྱི་ཕྱི་ནང་ཀུན་ཉིན་
མཚན་ཁོར་མོ་ཡུག་ཏུ་མཆོད་རྫས་ཀྱིས་གོ་མཚམས་མེད་པར་གཏམས་པས་རབ་
253



རྗེ་ངག་དབང་ཡོན་ཏན་བཟང་བོའི་རྣམ་ཐར།
འབར་སྒྲོན་མེའི་འོད་ཀྱིས་ཉིན་མཚན་འཁྲུལ་བ་ལྟ་བུ་དང་ཁྱད་པར་ཚོམས་ཆེན་
ཁང་གི་མདུན་ཐང་དུ་མར་རྒྱ་མ་ཁྲི་གཅིག་དང་སྟོང་ལྔ་ལྷག་ཤོང་བའི་མཆོད་
ཀོང་ཆེན་མོ་གངས་ཅན་ཡིད་ཀྱི་ནོར་བུ་ཞེས་སྔར་ལོ་རྒྱུས་ཀྱི་སྟེང་དུ་བྱུང་མ་མྱོང་
བའི་སྣང་གསལ་སྒྲོན་མེ་སྦར་བ་སོགས་མཆོད་པའི་བྱེ་བྲག་མ་ཚང་བ་མེད་པར་
འཕགས་པ་ཀུན་ཏུ་བཟང་བོའི་སྒྱུ་འཕྲུལ་བཞིན་ཆད་པ་མེད་པར་བསྟར་ཏེ།
དད་ལྡན་ཀུན་གྱིས་བསོད་ནམས་ཀྱི་ཕུང་བོ་གཏུག་པ་མེད་པ་ནམ་ཁའི་མཐའ་
དང་མཉམ་པར་སྤེལ།
རྗེ་བླ་མ་རིན་པོ་ཆེ་འདི་ཉིད་ངེས་དོན་བསྟན་པའི་བདག་པོ་སོང་གཤིས་
ས་གསུམ་གྱི་རིན་པོ་ཆེ་གཅིག་པུ་ལྟ་བུའི་སྐུ་གདུང་ཡིད་བཞིན་ནོར་བུ་མ་ཉམས་
པར་རིལ་བོར་བཞག་ན་དགོས་པ་ཁྱད་པར་ཅན་ཡོད་པའི་དེ་ལུགས་ལྟར་འཇོག་
དགོས་པའི་ཆེ་བགྲེས་རྣམས་ཀྱིས་བཀའ་བགྲོས་གཅིག་མཐུན་མཛད་པ་མ་ཟད་
སྔོན་ཡང་རྗེ་ཉིད་ལ་ཞུས་པས་བཀའི་གནང་བ་ཐོབ་པ་སོགས་ཀྱི་རྟེན་འབྲེལ་ལ་
བརྟེན་ནས་ད་ལྟར་དེ་ལུགས་ལྟར་སྐུ་གདུང་རིལ་བོར་བཞུགས་སུ་གསོལ་བའི་
སྐལ་བཟང་བྱུང་། །
དེ་ལྟར་བསོད་ནམས་བསགས་པའི་ལྷ་མིའི་མཆོད་ཡུལ་དུ་བཞུགས་པ་
ལ་དགོས་པ་ཁྱད་པར་ཅན་ཡོད་དེ། སྔོན་དེ་བཞིན་གཤེགས་པ་རིན་ཆེན་མང་
གི་སྐུ་གདུང་རིལ་བོར་བཞུགས་པའི་མཆོད་རྟེན་བསྐལ་བ་མཐའ་ཡས་པ་འདས་
པའི་འོག་ཏུ་བདག་ཅག་གི་སྟོན་པས་ཞལ་ཕྱེ་བར་སྐུ་ཤིན་ཏུ་སྐམ་པས་གསུང་
བྱོན་པར་སྙིང་རྗེ་པད་དཀར་ལས་གསུངས་པ་དང་། བཅོམ་ལྡན་འདས་ཀྱི་
ཉན་ཐོས་ཆེན་པོ་འོད་སྲུང་གི་སྐུ་གདུང་མ་ཉམས་པ་རི་བྱ་རྐང་ཅན་རི་བྲག་ཁ་
སྦྱར་བའི་ནང་དུ་བཞུགས་པ་མ་འོངས་པ་ན་རྒྱལ་བ་བྱམས་པས་ལུང་སྟོན་པར་
254



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
གསུངས་པ་དང་། མགོན་པོ་ཀླུ་སྒྲུབ་ཀྱི་སྐུ་གདུང་གིས་ཀྱང་ཕྱི་མའི་དུས་སུ་
བསྟན་འགྲོའི་དོན་རྒྱ་ཆེན་པོར་མཛད་པར་བཤད་པ་དང་ཆོས་མཚུངས་པར་
འབྱུང་འགྱུར་གྱི་དགོས་པ་ཁྱད་པར་ཅན་ལ་དགོངས་ནས་རྗེ་བླ་མ་མཆོག་གི་སྐུ་
གདུང་ཡང་མ་ཉམས་པར་རིལ་བོར་བཞག་པ་ཡིན་ནོ། ། །
ཚེས་ཉེར་གཉིས་ལ་མཆོག་སྤྲུལ་འཇིགས་མེད་རྡོ་རྗེ་དང་མཁན་ཤེས་
རབ་གསལ་བྱེད་རྣམས་གཉིས་ཀྱི་གཙོས་གྲྭ་བརྒྱ་ཕྲག་མང་བོས་དཔལ་དུས་ཀྱི་
འཁོར་ལོའི་གཙོས་རྒྱུད་སྡེ་བཅུ་བདུན་ཙམ་གྱི་དཀྱིལ་འཁོར་ཞལ་ཕྱེ་ནས་ས་
གསུམ་གྱི་རིན་པོ་ཆེ་གཅིག་པུ་ལྟ་བུའི་སྐུ་གདུང་ཡིད་བཞིན་ནོར་བུ་རིལ་བོར་
བཞུགས་ཀྱང་ནང་གི་སྣོད་དྲུག་ཞུགས་འབུལ་གྱི་ཆོ་ག་མཛད། དེའི་ཚེ་གདུང་
དུད་འགྲོ་ཚུལ་གྱི་བཀྲ་ཤིན་ཏུ་ལེགས་པར་བྱུང་བ་མ་ཟད་ནམ་མཁའ་དྭངས་
པའི་ངོས་སུ་ཁ་དོག་སྣ་ཚོགས་པའི་འཇའ་སྤྲིན་དུ་མ་ལང་ལོང་དུ་མས་མཆོད་པ་
དང་། དེའི་ཚེ་ཐང་དཀར་རྒོད་གཉིས་འཛམ་ཐང་བསམ་འགྲུབ་ནོར་བུའི་
གླིང་གི་སྟེང་ཕྱོགས་སུ་བྱང་ཕྱོགས་ནས་གློ་བུར་དུ་ལྷག་ཏེ་ལྡིང་འཁོར་མང་དུ་
བྱས་ནས་སླར་དེར་ཕྱོགས་སུ་དལ་གྱིས་བཞུད་སོང་བ་དང་། དེའི་མཚན་མོར་
གྲྭ་མང་གིས་གདུང་ཁང་མདུན་དུ་ཕྱག་མཆོད་སྐབས་སུ་ཚེ་རྒེད་གདོང་ནས་འོད་
དཀར་ཆེས་གསལ་བ་ཞིག་ཤར་ཞིང་མཐར་དར་ཁ་བསྐྱངས་པ་ལྟ་བུའི་རྣམ་པ་
དང་། འཛི་ཡུལ་སྟོད་ཕྱོགས་སུ་མཁའ་ལ་འཇའ་སྤྲིན་དག་ཅིང་ཡིད་དུ་འོང་བ་
ཞིག་ཤར་བའི་སྣེ་གཡས་གཡོན་གཉིས་སུ་སྤྲིན་དཀར་དར་ཐག་འཐེན་པ་ལྟ་བུ་
དང་མཉམ་དུ་སྙན་པའི་རོལ་མོ་གྲགས་པའི་སྒྲ་བྱུང་བ་སོགས་དེར་གནས་ཀྱི་
སྐལ་བ་དང་ལྡན་པའི་གང་ཟག་རྣམས་ལ་ངོ་མཚར་བའི་མཐོང་ཐོས་ཡ་མཚན་
ཡོད་པར་གྲགས་སོ། །
255



རྗེ་ངག་དབང་ཡོན་ཏན་བཟང་བོའི་རྣམ་ཐར།
དེ་དག་ནི་ཇི་སྐད་དུ། གང་དུ་འདས་པའི་གནས་ཁང་གི ། ཤར་གྱི་
ཕྱོགས་ནས་ཉེ་བའི་སར། ། སྒྲ་ནི་རབ་ཏུ་གྲགས་པ་ན། ། འདི་ནི་རྡོ་རྗེའི་
རིགས་སུ་གྱུར། དེ་བཞིན་ལྷོ་ཡི་ཕྱོགས་སུ་ཡང་། ། སྒྲ་ནི་རིན་ཆེན་རིགས་སུ་
སྣང་། ། ནུབ་ཏུ་པདྨ་དེ་བཞིན་དུ། ། བྱང་དུ་ལས་ཀྱི་རིགས་སུ་གྱུར། ། དེ་
བཞིན་སྟེང་དུ་དེ་བཞིན་གཤེགས། ། སྒྲ་ཡི་རང་བཞིན་འདི་ལྟ་བུར། ། གྱུར་
ཞིང་ཐུག་པ་བརྩེགས་མ་དང་། ། རྒྱུན་རིང་འཇམ་དལ་རིང་བའི་སྒྲ། ། ཞི་
དང་ཁྲོ་བོའི་ཁྱད་ཀྱིས་སོ། ། དེ་ལྟར་སྒྲ་དང་ལྡན་གྱུར་ན། ། འདི་ནི་ལོངས་
སྤྱོད་རྫོགས་པ་ཡི། ། སྐུ་ནི་འབྲས་བུ་ཐོབ་པའོ། ། ཞེས་གང་གསུངས་པ་ལྟར་
གྱུར།
འདི་སྐབས་བསེ་དགོན། རྩི་ནང་། འབྲོག་དགེ་སོགས་དགོན་ལག་སོ་
སོ་ནས་གྲྭ་མང་ཕེབས་ཏེ། གདུང་མཇལ་དང་ཚེ་རབས་རྗེས་འཛིན་གྱི་སྒོ་ནས་
གདུང་མཆོད་ཟབ་ལྡན་སྒྲུབ་ཅིང་། ཕྱོགས་སོ་སོ་ནས་ཕེབས་པའི་བླ་སྤྲུལ་སུམ་
ཅུ་ལྷག་གདན་དྲངས་ནས་དེ་དག་གིས་མཆོག་ཁྲུས་དབང་བཞི་ལེན་པ་སོགས་
གནད་སྨིན་དང་རྗེས་སུ་འཛིན་པའི་གསོལ་འདེབས་སྨོན་ལམ་ཤུགས་དྲག་
མཛད། དེ་དག་ལ་གོ་བབ་དང་བསྟུན་ཏེ་གསེར་སྐུ། གསུང་འབུམ། ཁེ་བི་
སུའི་མཐིལ་གདན། གོས་ཆེན་ཡུག་བརྒྱད། རྟ་ནོར། དམངས་སྒོར་སོགས་
དངོས་གཙང་བའི་འབུལ་ཚན་མང་བོ་བཏེགས། རྩ་བའི་གདན་སའི་འདུས་སྡེ་
སྤྱི་དང་། དགོན་མ་ལག་སོ་སོ་ལ་གྲྭ་ཇ་མང་འགྱེད་སོགས་སྤྱིར་རྗེ་ཉིད་ཀྱི་ཕྱག་
རྫས་གང་བྱུང་འཕྲལ་འཕྲལ་དུ་གཏོང་གནང་གིས་གཞི་ཆེན་མེད་ནའང་ཐུགས་
སྲས་འཇམ་དབྱངས་བློ་གྲོས་ཀྱིས་ཐུགས་ཁུར་ལེགས་བཞེས་ཀྱི་ངང་ནས་སྒོར་ཁྲི་
སུམ་ཅུ་ལྷག་གི་མཆོད་སྦྱིན་གྱི་སྒོ་འཕར་གཏན་པ་མེད་པར་ཕྱེ། སྐུ་གདུང་ཡིད་
256



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
བཞིན་ནོར་བུའི་དྲུང་ནས་ཐུགས་སྲས་རྣམ་གཉིས་དབུ་བཞུགས་ཀྱི་འོག་ཏུ་སློབ་
བུ་བརྒྱ་ཕྲག་བཞི་ལྷག་གིས་རང་རང་གི་མོས་པ་བཞིན་དུ་སྦྱོར་དྲུག་དང་རྒྱུད་
སྡེའི་མཚམས་ལ་འདུག་པ་དང༌། སློབ་གཉེར་བྱེད་པ་དང་། ཧ་ཀྵ་སོགས་
བསྙེན་པ་དུང་ཕྱུར། མཆོག་སྤྲུལ་རྣམ་གཉིས་ཀྱིས་བཀའ་ཇི་ལྟར་བསྩལ་བ་དེ་
ལུགས་བཞིན་བརྩི་བཀུར་བྱེད་པ་སོགས་ཁས་ལེན་དགེ་སྦྱོར་གྱི་རིམ་པ་མང་བོ་
བྱུང་། །
ཟླ་བཞི་བའི་ཚེས་གཅིག་ལ་འདུས་སྡེ་སྤྱིའི་གདུང་མཆོད་གྲོལ་ཞིང་ཚེས་
གཉིས་ནས་གཟིམས་ཁང་བཀྲ་ཤིས་འདོད་དགུ་འཁྱིལ་དུ་གྲྭ་བདུན་ཅུ་ཙམ་གྱིས་
འབའ་མདའ་འཇམ་དཔལ་དབྱངས་ཀྱི་ཞལ་རྒྱུན་ལྟར་ཆོ་ག་དང་འཁོར་ལོ་
མཉམ་དུ་འགྲོ་བའི་སྒོ་ནས་ཚོགས་ཚུལ་གྱི་ཕྱག་ལེན་ཤིན་ཏུ་རྒྱས་པའི་ལུགས་སུ་
བྱས་ཏེ་དགོངས་རྫོགས་བར་དུ་བདག་མདུན་བུམ་སྒྲུབ་སྦྱངས་ཁྲུས་ཚད་ལྡན་
དང༌། རྗེས་འཛིན་དང་མྱུར་བྱོན་སྨོན་ཚིག་གྲངས་མང་སྒོས་གསོལ་བ་དྲག་ཏུ་
བཏབ། ཉིན་དེ་ནས་ཀློག་པ་བདུན་གྱིས་དགུང་ཞག་གི་བར་རྒྱལ་བའི་བཀའ་
འགྱུར་རོ་ཅོག་དག་ཀློག་ཏུ་གསུངས། ཚེས་བཅུ་གསུམ་ལ་གདུང་ཁང་ཞལ་ཕྱེ་
སྟེ་ཞིབ་མཇལ་བྱས་སྐབས་རིགས་ལྔའི་རང་བཞིན་མངོན་དུ་གྱུར་བའི་རྟགས་སུ་
ཤ་རི་རཾ་གྱི་རིང་བསྲེལ་ཡུང་འབྲུ་ལྟ་བུ་གྲངས་ལས་འདས་པ་བྱོན་གདུང་ཁང་
འོག་ཏུ་བཅུག་པའི་རྒྱུད་སྡེའི་དཀྱིལ་འཁོར་རྣམས་ཀྱང་མེས་མ་འཇིག་པ་མ་ཟད་
དཔག་བསམ་ལྗོན་པ་ལྟ་བུའི་སྤྲིན་དཀར་ཕྱོགས་ཀུན་ཏུ་དཀྲིགས་པ་དང་། ཚྭ་
སྒྲུབ་ཀྱི་སྐབས་ཤིག་གི་མཚན་མོར་གཟིམས་ཁང་གསར་བའི་སྟེང་དུ་འོད་ཟླུམ་པོ་
ངོ་མཚར་བ་ཤར་ཞིང་། དེ་ནས་ཡུན་རིང་མ་ལོན་པར་ནམ་མཁའི་དབྱིངས་སུ་
ཇེ་མཐོར་སོང་སྟེ་ཤིན་ཏུ་གསལ་ཞིང་དག་པའི་ཉི་མ་དང་ཟླ་བའི་རྣམ་པར་གྱུར།
257



རྗེ་ངག་དབང་ཡོན་ཏན་བཟང་བོའི་རྣམ་ཐར།
དགུང་རྫོགས་མཇུག་གྲུབ་པའི་སྲོད་ཆེན་ཕག་གི་དུས་སུ་འཛམ་བྷ་ལའི་
སྒང་ནས་འོད་ཤིན་ཏུ་ཆེན་པོ་ཞིག་ཤར་ཞིང་རིམ་གྱི་ཁ་དོག་ལེགས་པའི་འཇའ་
འོད་ཟླུམ་པོར་གྱུར། དེ་ནས་ཡུན་ཅུང་ཟད་ལོན་རྗེས་དེ་ལྟའི་འཇའ་ཟླུམ་དེ་ཇེ་
ཆེར་སོང་སྟེ་འཛམ་ཐང་དགོན་པའི་སྟེང་དུ་ཁེབ་པའི་ཚུལ་གྱིས་ཡུན་རིང་ཙམ་
གནས་ནས་མཇུག་ཏུ་འོད་དེ་ནམ་མཁའི་རང་བཞིན་ལ་ཐིམ་སྟེ་དབྱེ་བ་སོ་སོར་
མེད་པ་ནམ་མཁའ་སྔོ་ལ་དྭངས་པ་སྤྲིན་སོགས་རབ་རིབ་ཀྱིས་མ་བསླད་པ་
སོགས་དེ་ལྟའི་ངོ་མཚར་བ་མང་བོ་མཐོང་ཞེས་ཀུན་གྱིས་མཚར་མཚར་བྱེད་པའི་
གཏམ་མང་ཙམ་རྣ་ལམ་དུ་སོན་ཏོ། ། དེ་དག་ནི་སྐུ་གདུང་འབར་བ་ལས།
རིགས་ལྡན་མྱ་ངན་འདས་པ་ལ། ། དེ་ཡི་ལྷག་མའི་ཟག་བཅས་ཀྱི། ། ཕུང་
བོ་ རྗེས་ ཤུལ་ བསྲེགས་ སྦྱངས་ པས། ། སངས་ རྒྱས་ ཀུན་ གྱི་ གདུང་ ཡང་
འབྱུང་། ། སངས་རྒྱས་རིགས་ཀྱི་ཁྱད་པར་ལས། ། གདུང་གི་རིགས་ནི་ལྔ་ལྔ་
འབྱུང་། ། ཤ་རཱི་རམ་ནི་བདེར་གཤེགས་གདུང་། ། དེ་བཞིན་པ་རི་རམ་ཞེས་
ནི། ། རྡོ་རྗེ་རིགས་ཀྱི་གདུང་ཡང་ཡིན། ། ཆུ་རི་རམ་ནི་རིན་པོ་ཆེ། ། བསེ་
རི་རམ་ནི་པད་མའོ། ། དེ་བཞིན་ཀ་རཱི་རམ་ཞེས་བྱ། ། ལས་ཀྱི་རིགས་ཀྱི་
གདུང་ཡིན་ནོ། ། ཞེས་སོགས་གསུངས་པ་བཞིན་གོང་དུ་ ཤ་རི་རཾ་གྱི་རིང་
བསྲེལ་ཡུངས་འབྲུ་ལྟ་བུ་གདུང་ཞུགས་འབུལ་གྱི་ཤུལ་དུ་ཡོད་པར་བཤད་པ་ནི་
ལུང་དེ་དག་གི་དགོངས་པ་དང་མཐུན་ཞིང་ཐམས་ཅད་ཀྱིས་སངས་རྒྱས་དངོས་
མཐོང་གི་དད་པ་ལྷག་པར་འཕེལ་བར་གྱུར་ཏོ། ། མཁའ་ལ་འཇའ་འོད་སྣ་
ཚོགས་དང་ ཐིག་ལེ། སྤྲིན་ མེད་ ཀྱི་ནམ་ མཁའ་གཡའ་དག་ པ་ སོགས་ ནི།
བཀའ་གདམས་གླེགས་བམ་ལས། སྤྱིར་ནི་དམ་པ་གཤེགས་པ་ལ། ། ལྷ་ཡི་སྔ་
ལྟས་འཇའ་འོད་འབྱུང་། གནས་ལུགས་སྔ་ལྟས་སྤྲིན་མེད་ཡིན། ། ཞེས་དང་།
258



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
བདེ་མཆོག་རྩ་རྒྱུད་ལས། རྣལ་འབྱོར་བ་རྣམས་འཕོ་བའི་ཚེ། ། ཁྲག་འཐུང་
དཔལ་སོགས་རྣལ་འབྱོར་མ། ། ལག་ན་མེ་ཏོག་སྣ་ཚོགས་དང་། ། རྒྱལ་
མཚན་བ་དན་སྣ་ཚོགས་དང་། ། རོལ་མོའི་སྒྲ་ནི་སྣ་ཚོགས་དང་། སྣ་ཚོགས་
གླུ་ཡི་མཆོད་པ་ཡིས། ། འཆི་བ་ཞེས་བྱའི་རྣམ་རྟོག་དེ། ། མཁའ་སྤྱོད་གནས་
སུ་འཁྲིད་པར་བྱེད། ། ཅེས་དང་། རྗེ་མར་བ་ལོ་ཙཱས། དུས་ལན་གཅིག་
འཆི་བའི་ཚུལ་སྟོན་ཏེ། རྣམ་སྨིན་གྱི་ལུས་རྒྱ་གྲོལ་བའི་ཚེ། འདའ་ཀ་འཆི་
བྲོད་ཀྱི་གདང་ཡོད་དེ། རྒྱལ་མཚན་རོལ་མོའི་སྒྲ་དང་བཅས། ། བདེ་ཆེན་
མཁའ་སྤྱོད་ཀྱིས་གནས་སུ་འགྲོ། ། ཞེས་དང་། རྟོན་བཞི་ལྡན་པ་རིགས་ལྡན་
སྤྲུལ་བའི་སྐུའི་ཞལ་སྔ་ནས་ཀྱང་། དཔའ་བོ་རྣལ་འབྱོར་མ་ཚོགས་ཀྱིས། ། མེ་
ཏོག་རྒྱལ་མཚན་གདུགས་ཐོགས་ཏེ། ། རོལ་མོ་སྒྲ་སྙན་གླུས་མཆོད་ཅིང་། །
མཁའ་སྤྱོད་གནས་སུ་འཁྲིད་པར་ཤོག ། ཞེས་སོགས་ཀྱི་དོན་ལྟར་རྗེ་བླ་མ་
རིན་པོ་ཆེའི་གཟུགས་སྐུའི་བཀོད་པ་དབྱིངས་སུ་བསྡུས་ཀྱང་ཤུལ་བཞག་འདས་
རྟགས་ཀྱི་རིམ་པ་རྣམས་ཐམས་ཅད་ཀྱིས་མཐུན་སྣང་དུ་གྲུབ་པས་སྔོན་དུས་ཀྱི་
ཆོས་རྗེ་ཀུན་མཁྱེན་ཡབ་སྲས་དང་ཕྱོགས་ཀུན་ནས་འདྲ་ཞེས་བསྔགས་ཚིག་གི་མེ་
ཏོག་འཐོར་ཞིང་སངས་རྒྱས་དངོས་མཐོང་གི་ཡིད་ཆེས་ཀྱི་དད་པ་ལྷག་པར་
འཕེལ་བར་གྱུར་ཏོ། ། དགོངས་རྫོགས་ཀྱི་མཇུག་ཏུ་ཆེ་བགྲེས་རྣམས་ཀྱི་གཅིག་
མཐུན་གྱི་སྒོ་ནས་རྗེ་བླ་མའི་ཐུགས་ཀྱི་བཞེད་དགོངས་རྫོགས་ཕྱིར་འཇམ་མགོན་
བླ་མ་ཏཱ་ར་ནཱ་ཐའི་བཀའ་འབུམ་ལས་བྱུང་བ་ལྟར་ཆོས་རྗེ་སྦྱངས་པ་སྤྲུལ་བའི་
སྐུའི་ཕྱག་བཞེས་བཞིན་རྒྱུད་སྡེ་རབ་འབྱམས་ཀྱི་སྒྲུབ་མཆོད་འཛུགས་པ་ཐག་
བཅད། །
དེ་ཡང་སྔོན་ནས་རྗེ་བླ་མ་མཆོག་གིས་ཀྱང་ཆོས་རྗེ་སྨན་ཆོས་ལ་ཕྱིས་སུ་ཁོ་
259



རྗེ་ངག་དབང་ཡོན་ཏན་བཟང་བོའི་རྣམ་ཐར།
བོའི་རྒྱུད་སྡེའི་སྔགས་གྲྭ་ཞིག་འཛུགས་ན་དེ་སྐབས་ཁྱེད་ཀྱིས་ཁུར་བཞེས་དགོས་
གསུངས་པས་སྨན་ཆོས་ཀྱིས་ཀྱང་དེ་བཞིན་སྒྲུབ་པའི་ཞལ་བཞེས་བཟང་བོ་ཡོད་
པ་བཞིན་ད་སྐབས་ཐོག་ཏུ་བབས་ཏེ་བླ་མའི་ལུང་བསྟན་དུ་གྱུར། དེ་ལུགས་
བཞིན་རྗེ་བླ་མ་མཆོག་གི་སློབ་མ་རྣམས་ཆོས་ཚན་ཉི་ཤུ་ཕྱེ་སྟེ་དེ་བཞིན་དུ་ལོ་ལྟར་
ཆད་མེད་ཀྱི་སྔགས་གྲྭ་བཙུགས། དེ་བཞིན་དུ་རྗེ་བླ་མ་རིན་པོ་ཆེ་མཆོག་གི་ཞལ་
བཀོད་ལྟར། ཐུགས་སྲས་འཇམ་དབྱངས་བློ་གྲོས་ཀྱིས་ཐུགས་ཁུར་ཆེར་བཞེས་
མཛད་དོ། །
མདོ་དབུས་ཀྱི་གྲུབ་མཐའ་རིས་མེད་ཀྱི་དགོན་སྒྲུབ་སྡེ་རྣམས་ལ་རྗེ་རྣམ་
གསུམ་གྱི་གསུང་འབུམ་ཐུམ་གདོང་དར་དང་བཅས་འབུལ་དུ་སོང་། དེ་ཡང་
མཆོག་སྤྲུལ་ཉིད་ཀྱིས་གཙོས་གྲྭ་བདུན་ཅུ་ཙམ་གྱིས་འགྲོ་སོང་ཕོན་ཆེ་བ་བཏང་
སྟེ། རླངས་འཁོར་དུ་གླང་ཆེན་རྒྱབ་ཁལ་ལོངས་པའི་གསུང་འབུམ་མང་བོ་
བཞག་སྟེ་བླ་མ་དང་དགེ་བཤེས། དགོན་སྒྲུབ་སྡེ་སོགས་ལ་གསུང་འབུམ་དང་
ལྷ་རྫས་དར་བཅས་རྨུགས་འཛིན་གྱི་བང་མཛོད་ཕྱེ་བ་ལྟ་བུའི་གཏན་པ་མེད་
པའི་མཆོད་སྦྱིན་སྤེལ། དེར་མ་ཟད་ཐུགས་སྲས་མཆོག་གིས་སྒོར་ཁྲི་ཕྲག་མང་
བོའི་འགྲོ་སོང་ཕོན་ཆེ་བ་བཏང་སྟེ་པར་ཁང་ཆེན་མོ་བཞེངས་ཤིང་དེའི་ནང་དུ་
བལ་བོའི་གསེར་མགར་མཁས་པའི་སོར་མོའི་འདུ་བྱེད་ལས་ཐོན་པའི་གསེར་
དངུལ་གྱིས་བཞེངས་ པའི་སྐུ་གདུང་མཆོད་རྟེན་གྱི་བུམ་པའི་དབུས་སུ་བྱིན་
རླབས་ཀྱི་ཕུང་བོ་གཞལ་དུ་མེད་པའི་སྐུ་གདུང་ཡིད་བཞིན་ནོར་བུ་མ་ཉམས་པ་
རིལ་བོར་བཞུགས་སུ་གསོལ་ཞིང་བྱིན་རླབས་ཅན་གྱི་རྟེན་སྣ་མང་བོས་ཐོག་
དྲངས་རིང་བསྲེལ་རྣམ་བཞིའི་གཟུངས་འཇུག་གིས་གཏམས་པར་བྱས་པ་དེ་
ཉིད་རྟེན་གཙོའི་ཚུལ་དུ་བཞུགས་ཤིང་གཞན་རྗེ་རྣམ་གསུམ་གྱི་བཀའ་འབུམ་གྱི་
260



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
གཙོས་ཤིང་པར་པོད་བརྒྱད་ཅུ་བྲག་རི་ལྟར་བརྩིགས་ཏེ་ལེགས་འགྲུབ་བྱུང་བ་
དང་། རྗེ་ཉིད་ཀྱི་སྐུའི་སྣང་བརྙན་ཁྱད་མཚར་བ་ཐོག་ཚད་བཞིར་ལོངས་པ་
དང༌། ཚིགས་ཚད་ཅན་གྱི་འདྲ་སྐུ་ལྔ་བཅུ་ལྷག་ཇོ་ནང་བའི་དགོན་སྡེ་སོ་སོར་
རྗེས་དྲན་གྱི་ཚུལ་དུ་ཕུལ་བ་དང་། གཞན་རྗེ་ཉིད་ཀྱི་སྐུ་བརྙན་ལྔ་སྟོང་ལྷག་
དང་། ཉིད་ཀྱི་ཐུགས་བཞེད་ལྟར་ཞྭ་དམར་སྟོང་ཕྲག་ ལྷག་སོགས་རྒྱུ་སྤུས་
བཟང་ཞིང་ལེགས་པའི་ཚད་དུ་ཕྱིན་པ་ཐུགས་སྲས་སློབ་མ་རྣམས་ཀྱིས་སྒྲུབ་དང་
འགྲུབ་བཞིན་པ་འདི་དང་། ཁྱད་པར་འཇམ་དབྱངས་བློ་གྲོས་མཆོག་གིས་རྗེ་
བླ་མའི་ཞལ་བཀོད་ལྟར་མདོ་སྔགས་སློབ་གླིང་གི་ཕྱི་ནང་གི་བཀོད་པ་རྣམས་
ཀྱང་ལེགས་འགྲུབ་ཀྱི་མཚན་མ་མངོན་དུ་གྱུར་ཏེ་རྗེས་ཀྱི་བྱ་བ་ཐམས་ཅད་ཀྱང་
ཤིན་ཏུ་རླབས་ཆེ་ཞིང་ངོས་དག་པ་ཕྱི་ནང་གི་འགལ་རྐྱེན་གང་ཡང་མེད་པར་
བྱེད་བདེ་ཞིང་ཀུན་གྱི་སྨོན་པའི་གནས་སུ་ལྷུན་གྱིས་གྲུབ་པ་འབའ་ཞིག་གི་སྒོ་
ནས་མཐར་ཕྱིན་པར་གྱུར།།
དེ་ལྟར་རྗེ་བླ་མའི་ཐུགས་ཀྱི་བཞེད་དགོངས་ཇི་བཞིན་ལག་ལེན་དུ་
ཐེབས་པའི་སྐལ་བ་བཟང་བོ་བྱུང་བས་དཔལ་ལྡན་བླ་མ་དམ་པ་རིན་པོ་ཆེའི་
ཐུགས་ཀྱི་བཞེད་པ་ཡོངས་སུ་རྫོགས་པའི་སྨོན་འདུན་ཤུགས་དྲག་པ་བཅས་
བསྟན་འགྲོར་གཅིག་ཏུ་སྨན་པའི་ཐུགས་བཞེད་ཟབ་མོ་བླ་ལྷག་ཏུ་འགྲུབ་པ་
དང་། བདག་སོགས་ཚེ་རབས་ཀྱི་ཕྲེང་བར་མཉེས་བཞིན་རྗེས་སུ་འཛིན་པའི་
ཐབས་ལ་སྒོ་གསུམ་ནུས་པ་བསྩལ་སྤྲུགས་ཀྱིས་འབད་པ་ལྷོད་མེད་ངང་གནས་པ་
འདི་བཞིན་ལགས་ལ། མདོར་ན་ཕ་བླ་མ་རྡོ་རྗེ་འཆང་ཆེན་པོ་འདིའི་ཕྱོགས་སུ་
རང་ཅག་རྣམས་ཀྱིས་ལུས་ལོངས་སྤྱོད་དུས་གསུམ་དུ་བསགས་པའི་དགེ་བ་
ཐམས་ཅད་སྐལ་བའི་བར་དུ་ཉིན་རེ་བཞིན་ཕུལ་ཡང་བཀའ་དྲིན་གྱི་ཆ་ཕྲ་མོ་
261



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཙམ་ཡང་འཁོར་ཐབས་མ་མཆིས་མོད། རེ་ཞིག་རང་ཅག་ལ་ནུས་པ་དེ་ཙམ་དུ་
ཟད་དོ། །
སྨྲས་པ།
ལེགས་བཤད་འོད་དཀར་འཕྲོ་བའི་དྲ་བ་ཅན། །
ངེས་དོན་ཀུན་ད་མཛེས་མའི་གཉེན་གཅིག་པུ། །
གློ་བུར་ཞི་བར་མནལ་བའི་ངང་ཚུལ་འདིས། །
ཤུལ་ལུས་བུ་ང་སྐྱོ་སྡུག་ཀློང་ན་འཕྱན། །
དཔའ་བོ་མཁའ་འགྲོའི་སྙན་འཇེབས་རོལ་མོའི་སྒྲས། །
མགོན་ཁྱོད་ཤམྦྷ་ལ་ཡི་གྲོང་དབུས་སུ། །
རིགས་ལྡན་རྒྱལ་བོའི་སྲས་སུ་མངའ་གསོལ་བས། །
ཕྱོགས་འདིར་མགོན་གྱིས་བཏང་བས་ཡིད་རེ་མུག །
རིང་ནས་ཁྱོད་ལ་བརྟེན་པའི་སློབ་བུའི་ཚོགས། །
ཡིད་ལ་མྱ་ངན་མེ་ལྕེས་གདུངས་པ་དང་། །
བཞིན་ལ་མཆི་མའི་རྒྱུན་གྱི་དག་བྱེད་ཟགས། །
སྐྱོ་བའི་ཏིང་འཛིན་མལ་དུ་ཡུན་རིང་མནལ། །
འོད་གསལ་ཆོས་སྐུ་མངོན་དུ་མཛད་དོ་ཞེས། །
མཚོན་ཕྱིར་དྲི་མེད་ལྷ་ཡི་ལམ་བཟང་ཁྱོན། །
འཇའ་ཚོན་ཐིག་ལེའི་རི་མོ་རྣམ་བཀྲ་ཞིང་། །
262



ཞིང་འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཚུལ།
མེ་ཏོག་སིལ་མའི་གྲུ་ཆར་འབེབས་འདི་མཚར། །
སུམ་རྩེན་ལྷ་དང་ལྷ་མོའི་ཚོགས་རྣམས་ཀྱིས། །
ངོ་མཚར་སྙན་འཇེབས་རོལ་མོས་སྒྲ་ཆེན་དང་། །
ལྟས་བཟང་མཆོད་པས་འཛིན་མའི་གཞིར་འགེངས་པའི། །
ངོ་མཚར་བཀོད་པའི་དགའ་སྟོན་ཉམས་མ་གྱུར། །
ཁྱོད་ཀྱི་ཤུལ་ནས་ཆོས་དང་ཟང་ཟིང་སྒོ། །
གཏན་པ་མེད་པར་ཕྱེ་བའི་པད་དཀར་གྱིས། །
ཐུགས་ཀྱི་བཞེད་དགོངས་རྫོགས་པའི་དྲི་བསུང་གིས། །
སྲིད་གསུམ་ཁྱོན་དེ་མཛེས་པའི་རྒྱུར་གྱུར་ཅིག །
མགོན་ཁྱོད་རིགས་ལྡན་ཞིང་གི་རིག་འཛིན་གྲྭར། །
ཉུལ་བའི་མཐའ་ལ་རྫོགས་ལྡན་ཕྱི་མའི་དུས། །
དགྱེས་འཛུམ་མཚུངས་པ་མེད་པའི་ཞལ་མཇལ་ཏེ། །
སྲས་ཀྱི་ཐུ་བོ་ཉིད་དུ་བདག་གྱུར་ཅིག །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས་ཞིང་
འདིའི་གདུལ་བྱ་རྫོགས་ནས་མཛད་པ་ཐ་མ་བསྟན་ཞིང་རྗེས་གདུང་མཆོད་ཀྱི་
རིམ་པ་རྣམས་གཙོ་བོར་བརྗོད་པའི་སྐབས་ཀྱི་སརྒ་སྟེ་བཅུ་གཉིས་པའོ།། །།
263



བཅུ་གསུམ་པ། རྣམ་ཐར་སྤྱིའི་བསྡུས་དོན་ཅུང་ཟད་
བརྗོད་པའི་ཚུལ། །
གཟུགས་སྐུའི་མེ་ཏོག་འཛི་ཡུལ་ལྗོངས་སུ་བཞད། །
འཕྲིན་ལས་དྲི་བསུང་སཱ་ལའི་ལྗོངས་སུ་འཕྲོ། །
ཐུབ་བསྟན་པད་མོས་ནོར་འཛིན་གཞིར་དགེངས་པའི། །
སྔོན་མེད་སྦྲང་རྩིའི་གཏེར་ཆེན་ཁྱོད་མིན་སུ། །
རིགས་དང་དཀྱིལ་འཁོར་རྒྱ་མཚོའི་མངའ་བདག ངེས་པ་དོན་གྱི་
མཁས་གྲུབ་ཀྱི་དབང་ཕྱུག་ཆེན་པོ་རིགས་ལྡན་སྤྲུལ་བའི་སྐུ་སྐྱབས་རྗེ་བླ་མ་རིན་
པོ་ཆེ་འདི་ལྟ་བུ་ནི་སྐུ་གསུང་ཐུགས་ཀྱི་མཛད་པ་གང་ལ་བལྟས་ནའང་ཕུལ་དུ་
བྱུང་བའི་དད་པ་སྐྱེ་བར་ངེས་ཏེ། དང་པོ་མཚན་ལྡན་དགེ་བའི་བཤེས་གཉེན་
དམ་པ་ངག་དབང་རྡོ་རྗེ་བཟང་བོ་དང་སྐྱབས་མགོན་མ་ཏི་ཀིརྟི་སོགས་ཀྱིས་
མཚོན་བཤེས་གཉེན་བཅུ་ཕྲག་གསུམ་ལྷག་ལས་མདོ་སྔགས་ཀྱི་ཆོས་ཚུལ་རྒྱ་མཚོ་
ལྟ་བུ་ལ་ཐོས་པ་ངོམས་པ་མེད་པ་གཞོན་ནུ་ནོར་བཟང་གི་རྣམ་ཐར་ལྷུར་བཞེས་
ནས་གསུང་རབ་དགོངས་འགྲེལ་དང་བཅས་པའི་དོན་ལ་མ་རྟོགས་ལོག་རྟོག་ཐེ་
ཚོམ་གསུམ་གྱི་དྲི་མ་དྲུང་ཕྱུང་སྟེ་མང་དུ་ཐོས་པ་རྒྱ་མཚོའི་ཕ་རོལ་ཏུ་སོན་པ་
དང་། ཇི་ལྟར་ཐོས་པའི་དོན་རྣམས་ཐུགས་རྒྱུད་ལ་སྦྱར་ཏེ་ཐུན་མོང་ལམ་གྱི་
གཙོ་བོ་རྣམ་གསུམ་དང་ཐུན་མོང་མ་ཡིན་པ་གསང་སྔགས་སྤྱི་དང་། ཁྱད་པར་
264



རྣམ་ཐར་སྤྱིའི་བསྡུས་དོན་ཅུང་ཟད་བརྗོད་པ།
དཔལ་ལྡན་དུས་ཀྱི་འཁོར་ལོའི་རིམ་གཉིས་ཀྱི་རྣལ་འབྱོར་སོགས་ལ་གཅིག་ཏུ་
གཞོལ་བར་མཛད་པའི་མཐུས་སྐུ་ཕྲེང་གོང་མ་ཀུན་མཁྱེན་དུས་སུ་ཉེ་གནས་
སངས་རིན་དང་། རྗེ་བཙུན་དུས་སུ་མཛོད་པ་ཀུན་དགའ་དཔལ་བཟང་། མི་
ཕམ་དུས་སུ་རྒྱ་རོང་འོད་གསལ། མ་ཏིའི་དུས་སུ་རྗེ་ཉིད་ཀྱིས་ཁོང་ཉིད་ཡིན་
པར་གསུངས་པ་ཇི་བཞིན་དུ་སྐྱེ་བའི་ཕྲེང་བ་དུ་མར་གོང་དུ་བཤད་པའི་ཐུན་
མོང་དང་ཐུན་མོང་མ་ཡིན་པའི་ལམ་ གྱི་ཚུལ་ལ་གོམས་པའི་སྐྱེས་ཐོབ་དང་།
གནས་སྐབས་ཀྱི་སྦྱངས་སྟོབས་ཟུང་དུ་འཇུག་པ་ལ་བརྟེན་ནས་ཐུན་མོང་གི་སྣང་
ཚོད་ལའང་རྟོགས་པ་ཀློང་དུ་གྱུར་ཏེ་གྲུབ་པའི་གོ་འཕང་མཐོན་པོར་གཤེགས་
ནས་ཡི་དམ་ལྷའི་ཞལ་གཟིགས་ཤིང་ཆོས་སྐྱོང་བྲན་དུ་འཁོལ་བ་སོགས་ཀྱི་གྲུབ་
འབྲས་སྨྲ་བསམ་གྱི་ར་བ་ལས་འགོངས་པ་དང་། དཔེར་ན་གཙང་བའི་མགོན་
ཁང་བསྐྱར་གསོ་བྱེད་པའི་དུས་སུ་འགའ་ཞིག་གིས། ས་ཁུང་དུ་ས་བརྐོ་བཞིན་
ཡོད་པའི་སྐབས་ཤིག་རྗེ་བླ་མས་སྐུ་མདུན་པ་མངགས་ཏེ་ཁྱོད་མྱུར་དུ་སོང་ལ་ས་
ཁུང་རང་ཞིག་ལ་འགྲོ་སྲིད་པས་བརྡ་སྦྱོར་གསུངས་པ་བཞིན་དེ་ལུགས་ལྟར་བརྡ་
སྦྱར་ཏེ་ས་ཁུང་ནང་ནས་ཕྱིར་ལས་མི་རྣམས་ཐོན་མ་ཐག་ས་ཁུང་ཞིག་སོང་ཡང་
སྐྱོན་མ་བྱུང་བ་ཀུན་གྱི་མཐུན་སྣང་དུ་གྲུབ། །
ཡང་གྲྭ་བ་ཞིག་གིས་རྗེ་ཉིད་ཀྱིས་བཞེངས་པའི་འདམ་སྐུ་རྣམས་ལས་
གཉིས་བརྐུས་ཏེ་གཞན་ཞིག་ལ་བྱིན། དེས་ཀྱང་སྣོད་ཀྱི་ནང་དུ་བཅུག་སྟེ་ཁྱེར་
ནས་ཡུན་རིང་མ་ལོན་པར་གྲྭ་བ་དེ་ཉིད་བླ་མའི་ཟུར་དུ་སོང་ནས་གླེང་མོལ་སྣ་
ཚོགས་བྱས་ནས་བསྡད་ཚེ། རྗེ་ཉིད་ཀྱིས་ཁོ་བོའི་འདམ་སྐུ་གཉིས་སྣོད་ནང་དུ་
བཅུག་ནས་འོ་བརྒྱལ་མྱོང་བཞིན་ཡོད་པར་སྨྲས་ཚེ་གྲྭ་བ་དེས་བླ་མས་ངེས་པར་
མཁྱེན་འདུག་སྙམ་ནས་སྐྱེངས་པའི་ཚུལ་གྱིས་གཞན་སྨྲ་རྒྱུ་མ་བྱུང་། དེ་བཞིན་
265



རྗེ་ངག་དབང་ཡོན་ཏན་བཟང་བོའི་རྣམ་ཐར།
དུ་རྗེ་ཉིད་ཀྱི་སློབ་མ་ཞིག་མགོ་ལོག་ཕྱོགས་ལ་ཆས་པའི་ལམ་བར་ནས་གློ་བུར་དུ་
འགས་རྫས་ཀྱིས་བྲག་ཕྲེང་གཏོར་བ་དང་འཕྲད་པའི་ཚེ་རྡོ་ཆར་བུ་ཡུག་འཚུབ་
པ་ལྟར་ནམ་མཁའི་དབྱིངས་ཐམས་ཅད་གང་སྟེ་བབས་པས་ཁོ་བོ་གང་དུའང་
འབྲོས་ས་མ་རྙེད་པར་བླ་མ་དཀོན་མཆོག་ལ་གསོལ་བ་འདེབས་བཞིན་བསྡད་
པས་སྐྱོན་མ་བྱུང་། ཕྱིས་བླ་མ་ལ་མཇལ་ཚེ་ཁྱོད་ལ་ལམ་བར་ནས་འཇིགས་པ་
མ་བྱུང་ངམ་ཞེས་བཀའ་འདྲི་གནང་བས་མ་བྱུང་ཞུས་ཚེ་སྔར་གྱི་རྒྱུ་མཚན་ཞིབ་
གསལ་དང་བཅས་གསུངས་པས་རྗེ་ཉིད་ཀྱི་སྐྱོབ་པ་ཡིན་འདུག་སྙམ་ཏེ་ཁོ་ངོ་
མཚར་ཞིང་དད་པ་བླ་ལྷག་ཏུ་སྐྱེས། །
ཡང་ར་འོབས་སྡེ་བ་ལ་ཀླུ་ནད་ཀྱི་རྒྱུན་ཡོད་པས་རྗེ་བླ་མ་གདན་དྲངས་
ནས་རྟ་མགྲིན་སྒྲུབ་ཆེན་ཟབ་ནན་སྒྲུབ་པས་དེ་ཕྱིན་ཆད་ནས་ཀླུ་ནད་ཀྱི་རྩ་བ་
དྲུངས་ནས་ཕྱུང་བར་གྲགས། དེ་རིགས་ཤིན་ཏུ་མང་ནའང་ཡུལ་དང་དུས་
ཀྱིས་བསྐལ་བའི་དབང་གིས་དེ་དག་ཇི་ལྟ་བ་བཞིན་དུ་ཚར་ཞིབ་མོར་མ་ཆོད་
པའང་སྲིད། དེ་རིགས་རྣམ་ཐར་གྱི་གཙོ་བོ་མ་ཡིན་ཞིང་དོ་གལ་ཡང་མི་ཆེ།
ནང་དང་གསང་བའི་རྣམ་པར་ཐར་བ་རྣམས་གཙོ་བོ་ཡིན་ཡང་རྗེ་ཉིད་ཀྱིས་
སྔོན་གྱི་བཀའ་གདམས་གོང་མའི་རྣམ་ཐར་སྐྱོང་སྟེ་ཡོན་ཏན་རྣམས་ས་འོག་གི་
གཏེར་བཞིན་དུ་སྦས་པ་ལས་ཕྱིར་མི་མངོན་ཡང་སྐྱེ་བོ་སྤྱིའི་མཐུན་སྣང་གི་ངོར་
རྒྱལ་བའི་བསྟན་ལ་ཐོས་པ་དང་བསམ་པ་དང་། སྒོམ་པ་རྣམ་པར་དག་པ་
མཛད་པའི་ཚུལ་དང་དེ་ལ་བརྟེན་ནས་མཁས་པའི་ཡོན་ཏན་འཆད་རྩོད་རྩོམ་
གསུམ་དང་། བཙུན་པའི་ཡོན་ཏན་སྡོམ་པ་གསུམ་གྱི་བཅས་པའི་མཚམས་
ལས་མི་འདའ་བ། གྲུབ་པའི་ཡོན་ཏན་ས་ལམ་གྱི་རྟོགས་པ་ཁྱད་པར་ཅན་
ཐུགས་རྒྱུད་ལ་འཁྲུངས་ཚུལ། བཟང་བོའི་ཡོན་ཏན་མཁས་གྲུབ་ཀྱི་ལག་རྗེས་
266



རྣམ་ཐར་སྤྱིའི་བསྡུས་དོན་ཅུང་ཟད་བརྗོད་པ།
བསྟན་པ་དང་འགྲོ་བ་ཡོངས་ལ་སྨན་པའི་འཕྲིན་ལས་རླབས་པོ་ཆེ་ཇི་ལྟར་
མཛད་ཚུལ་སོགས་ལ་བརྟགས་ན་སྲས་བཅས་རྒྱལ་བ་ཀུན་གྱི་གཟིགས་མོར་ཆེ་
བའི་གྲགས་སྙན་ཚོན་བརྒྱའི་རི་མོ་བསྐལ་བའི་མཐར་ཡང་ཉམས་པ་མེད་པའི་
གནས་སུ་འགྱུར་རོ་སྙམ་པར་འཆར། རྣམ་ཐར་གྱི་དངོས་གཞི་ཡང་དེ་ལྟ་བུ་
ཡིན་མོད། དེ་ལྟར་མ་ཡིན་པ་ཁ་དྲག་དབང་ཆེ་དགྲ་འདུལ་གཉེན་སྐྱོང་སོགས་
འཇིག་རྟེན་གྱི་སྡེ་དཔོན་ཞིག་གི་གནས་ལུགས་བརྗོད་པ་ལྟ་བུ་བྱས་ན་རྣམ་ཐར་
གྱི་སྙིང་བོ་ཇི་ལྟར་འགྱུར། དེར་མ་ཟད་ལ་ལས་རྒྱུ་མཚན་མེད་པར་བཙན་
ཐབས་ཀྱིས་སངས་རྒྱས་སུ་སྒྲུབ་སྟེ་རྣམ་ཐར་ཡིག་འཇོག་བྱས་པ་སོགས་ནི་སྣག་
ཤོག་གྲོན་པའི་རྒྱུར་འགྱུར་ཞིང་མཁས་རྣམས་ཁྲེལ་བའི་གནས་སུ་ཟད། ལ་ལ་
དག་ནི་ཡུལ་ཕྱོགས་སྡེ་དགོན་གྱི་ཞེན་པའམ་ཟང་ཟིང་གི་འདོད་པ་ཕུགས་སུ་
བཅུག་སྟེ་སྐྱེ་བོ་ཕལ་བ་ཅི་འདྲ་ཞིག་ལའང་དཔལ་ལྡན་བླ་མ་དམ་པ་ཞེས་ཟེར་
བའང་ཡོད་པས་ཤེས་ ལྡན་རྣམས་ཀྱིས་ཚུལ་འདི་ལ་དཔྱད་ དགོས་ པ་ཡོད་
དོ། །
དེས་ན་དཔལ་ལྡན་བླ་མ་ཞེས་པའི་སྒྲ་དོན་ཇི་འདྲ་ཞིག་ལ་ཚང་སྙམ་ན།
དོན་དམ་བསྙེན་པ་ལས། གང་ཞིག་ཡོན་ཏན་རིན་ཕུང་དཔལ་ལྡན་བླ་མ་
དེ། ། གང་ཞིག་སྲིད་པའི་སྐྱོན་འཇོམས་དཔལ་ལྡན་བླ་མ་དེ། ། གང་ཞིག་
སྙན་པའི་ངག་སྨྲ་དཔལ་ལྡན་བླ་མ་དེ། ། གང་ཞིག་ལམ་བཟང་སྟོན་པ་དཔལ་
ལྡན་བླ་མ་དེ། ། གང་ཞིག་དམྱལ་བའི་མེ་འཇོམས་དཔལ་ལྡན་བླ་མ་དེ། །
གང་ཞིག་སྲིད་པའི་ཕར་སྒྲོལ་དཔལ་ལྡན་བླ་མ་དེ། ། གང་ཞིག་འགྲོ་བའི་
གཉེན་གཅིག་དཔལ་ལྡན་བླ་མ་དེ། ། གང་ཞིག་འགྲོ་བའི་མིག་གཅིག་དཔལ་
ལྡན་བླ་མ་དེ། གང་ཞིག་སེམས་ཅན་མཉམ་སེམས་དཔལ་ལྡན་བླ་མ་དེ། །
267



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཞེས་སོགས་ལྟར་དང་པོར་རང་ཉིད་ཡོན་ཏན་གྱི་ཕུང་བོར་གྱུར་ཅིང་
། དེ་ནས་
སེམས་ཅན་ཀུན་ལ་མཉམ་པར་བརྩེ་བ་ལ་བུ་གཅིག་པ་ལྟ་བུའི་སྒོ་ནས་ཡང་དག་
པའི་ལམ་བཟང་བསྟན་ཏེ་ངན་སོང་གི་གནས་ལས་དྲངས་ནས་མངོན་མཐོ་ལ་
སྦྱོར་བ་དང་། སྲིད་པ་ཕྲ་རགས་ཀྱི་རྒྱ་མཚོའི་ཕ་རོལ་ཏུ་བསྒྲལ་ནས་ངེས་ལེགས་
བྱང་ཆུབ་གསུམ་ལ་འགོད་པ་སོགས་རྒྱལ་བའི་མཛད་པ་མཐའ་དག་སྒྲུབ་པས་
འགྲོ་བ་ཀུན་གྱི་དཔུང་གཉེན་དུ་གྱུར་བ་སྐྱབས་རྗེ་བླ་མ་རིན་པོ་ཆེ་འདི་ཉིད་ལྟ་བུ་
ལ་ནི་དཔལ་ལྡན་བླ་མ་ཞེས་པའི་དོན་ངེས་པར་ཚང་བ་ཡིན་ནོ། ། དེས་ན་ཡོན་
ཏན་རྗེས་སུ་དྲན་ནས་ཚུལ་བཞིན་དུ་བསྔགས་པ་སོགས་སྒོ་གསུམ་གྱིས་ཕྱག་དང་
མཆོད་པ་ལྷུར་བྱེད་དགོས་ཏེ། ཇི་སྐད་དུ། དཔལ་ལྡན་བླ་མ་དེ་ནི་ཅི་ཕྱིར་
བསྟེན་མི་བྱ། ། དཔལ་ལྡན་བླ་མ་དེ་ནི་ཅི་ཕྱིར་ཚིམ་མི་བྱ། ། དཔལ་ལྡན་བླ་མ་
དེ་ནི་ཅི་ཕྱིར་མཆོད་མི་བྱ། ། དཔལ་ལྡན་བླ་མ་དེ་ལ་ཅི་ཕྱིར་ཕྱག་མི་བྱ། །
ཞེས་གསུངས་པ་བཞིན་ནོ། །
དེང་གི་དུས་སུ་འདུལ་བའི་ལག་ལེན་དང་བསླབ་ཁྲིམས་ཀྱི་ཕྱོགས་ལ་
ནན་ཏན་ཅི་ཡང་མི་བྱེད་པར་གཏན་ཚིགས་ལྟར་སྣང་རེ་ལ་སྦྱངས་ཤིང་ལྷའི་
སྒྲུབ་ཐབས་རེ་ཁ་ཏོན་དུ་བྱེད་པ་ཁོ་ནས་གྲོལ་བར་རེ་བ་ཤ་སྟག་ཏུ་སྣང་། ཡུལ་
དུས་གནས་སྐབས་འདི་འདྲ་བའི་ཁྲོད་དུ་རྗེ་བླ་མ་ཉིད་མི་གཙང་བའི་འདམ་
ཁྲོད་ཀྱི་པདྨ་དཀར་བོ་བཞིན་སོར་བྱང་སྔགས་གསུམ་གྱི་ཚུལ་ཁྲིམས་རྣམ་པར་
དག་པའི་དྲི་བསུང་ཚིང་ངེ་མཛད་ཅིང་གཞན་དག་ཀྱང་ཚུལ་དེ་ལ་འགོད་པར་
མཛད། དེ་ལྟ་བུའི་ཚུལ་ཁྲིམས་རྣམ་པར་དག་པའི་ངོས་ནས་ལེགས་ཚོགས་
ཐམས་ཅད་ཀྱི་རྩ་བ་དགེ་བའི་བཤེས་གཉེན་བཅུ་ཕྲག་གསུམ་གྱི་ཞབས་རྡུལ་
རྙོགས་པ་མེད་པ་བསམ་སྦྱོར་གཉིས་ཀྱི་སྒོ་ནས་ལེགས་པར་བསྟེན་ནས་མདོ་
268



རྣམ་ཐར་སྤྱིའི་བསྡུས་དོན་ཅུང་ཟད་བརྗོད་པ།
སྔགས་རིག་གནས་ཀུན་ལ་ཐོས་བསམ་མཐར་ཕྱིན་པར་མཛད་པས། དེ་དག་
གང་དང་གང་གི་དོན་ལས་བརྩམས་ཏེ་འཆད་པ་དང་རྩོད་པ་དང་རྩོམ་པ་ལ་
གཞན་དྲིང་མི་འཇོག་པའི་མཁྱེན་རབ་ཀྱི་ཀློང་རྡོལ་ཏེ་ཚད་མ་གྱུར་བའི་མདོ་
རྒྱུད་ཀྱི་གཞུང་ཆེན་སྤྱི་དང་། ཁྱད་པར་རྫོགས་ལྡན་དབུ་མ་གཞན་སྟོང་ཆེན་
པོའི་ཚུལ་ལས་བརྩམས་ཏེ་འཆད་སྐབས་འོལ་ཚོད་དང་ཕྱོགས་རེ་བ་ཙམ་མ་ཡིན་
པར་སྤྱི་དོན་ཆོད་ཆེ་བ་རེ་རེའི་ནང་དུ་འགག་སྡོམ་ཆེ་ཤོས་ཐམས་ཅད་བསྡུས་ཏེ་
གསུངས་པས་གཞུང་གི་སྤྱི་ཁོག་བློ་ཡུལ་དུ་འཆར་བདེ་ལ། བྱེ་བྲག་གི་དོན་ཚན་
སོ་སོའི་སྐབས་ཕྱེ་སྟེ་གསུངས་པས་བརྗོད་བྱ་ཐ་དད་ཀྱི་མཚམས་མི་འཆུག་པར་
ངེས་པ་རྙེད་སླ་བ་དང་། ཚིག་དོན་སྤྲོས་ཏེ་གསུངས་པའི་ཚེ་གཞུང་གི་ཚིག་
གཅིག་ཀྱང་མི་ལུས་པར་བཤད་པ་འགྲོ་བས་བློ་སྐྱེད་མཐའ་ཆོད་པར་འབྱུང་བ་
སོགས་གཞན་ལས་འབུར་དུ་ཐོན་པའི་འཆད་ཚུལ་ བཟང་ ཞིང་། རྩོམ་པ་
ལེགས་བཤད་ཀྱི་ཚུལ་ལའང་རྒྱུ་འབྲས་ཐེག་པ་མཆོག་གི་གནས་ལུགས་ཟབ་མོའི་
དོན་རྣམ་པར་ངེས་པ་རྗེ་ཇོ་ནང་བ་ཆེན་པོའི་རིང་ལུགས་འཇིགས་མེད་གདོང་
ལྔའི་ང་རོ་ཞེས་པས་མཚོན་བཀའ་རྩོམ་པོ་ཏི་བཞིའི་གྲངས་སུ་ལོངས་པ་ཐམས་
ཅད་བརྗོད་བྱ་ཟབ་ཅིང་བརླིང་ལ་འདུས་ཆེ་བ་དང་། རྗོད་བྱེད་སྙན་ཞིང་
བརྗིད་ལ་འབྲེལ་ཆགས་པ་སོགས་ཚིག་དོན་གང་གི་ཆ་ནས་ཀྱང་མཁས་པ་རྣམས་
ཀྱི་ཡིད་རང་དབང་མེད་པ་འཕྲོག་ཅིང་ཐུབ་བསྟན་རིན་པོ་ཆེའི་མཛེས་རྒྱན་དུ་
གྱུར་བ་ཤ་སྟག་ཡིན། པེ་ཅིན་སྨན་ཁང་དུ་སྐུ་བསྙུན་བཞེས་པའི་སྐབས་སུའང་
སྤྱོད་འཇུག དོགས་པོའི་ཐར་རྒྱན། རྒྱལ་སྲས་ལག་ལེན། རྒྱུད་བླ་རྩ་འགྲེལ་
སོགས་ལ་ཉིན་རེ་བཞིན་དཔྱད་པ་ཚར་རེ་མ་ཆགས་པར་གནང་། དེའི་ཞར་ལ་
ཆོས་དབྱིངས་བསྟོད་པའི་མཆན་འགྲེལ་ཞལ་གདམས་སྣ་ཚོགས་སོགས་རྩོམ་པ་
269



རྗེ་ངག་དབང་ཡོན་ཏན་བཟང་བོའི་རྣམ་ཐར།
ལེགས་བཤད་ཀྱི་སྐོར་ཡང་མང་དུ་མཛད་ཡོད་པས་ཚིག་ཉུང་ངུས་དོན་རྒྱ་ཆེར་
བསྟན་པའི་ཐུན་མོང་མ་ཡིན་པའི་ཁྱད་ཆོས་དུ་མ་ཡོད་པ་སོགས་བློ་མིག་ཡངས་
པ་རྣམས་ཀྱིས་བཀླག་པས་ཤེས་པར་འགྱུར་རོ། །
རྒྱུད་སྡེ་རྣམས་ལས་སྨིན་བྱེད་དབང་དང་རྗེས་གནང་། གྲོལ་བྱེད་རིམ་
གཉིས་དང་དེའི་ཆ་ལག་སོགས་ཇི་སྙེད་ཅིག་གསུངས་པ་ཐམས་ཅད་གདམས་
ངག་ཏུ་ཤར་བའི་སྒོ་ནས་བྱང་ཆུབ་ཐོབ་པའི་ཐབས་དངོས་སམ་དེའི་ཡན་ལག་
ཅི་རིགས་པར་བསྡུས་ཏེ་ཐུགས་ཉམས་སུ་བསྟར་བ་དང་གཞན་ལའང་དེའི་ཚུལ་
གྱིས་སྦྱོར་དངོས་འཇུག་གསུམ་གྱི་ཆོ་གའི་ཕྱག་ལེན་ངོས་གཙང་བའི་སྒོ་ནས་
དབང་དང་རྗེས་གནང་སོགས་བསྩལ་ཞིང་། དཔལ་ལྡན་རྒྱལ་བ་ཇོ་ནང་བའི་
བསྟན་འཛིན་ཀུན་གྱིས་གཙུག་རྒྱན་དུ་བཀུར་ཏེ་རྒྱལ་བའི་གདུང་འཚོབ་མཆོག་
ཏུ་གྱུར་ཀྱང་ངེས་དོན་བསྟན་པའི་བདག་པོའི་ཁྲི་ལ་བཞེངས་ཏེ་རང་རེའི་དགོན་
མ་ལག་ཐམས་ཅད་དུ་གཞན་སྟོང་དབུ་མའི་དུས་ཁྲིད་འཛུགས་པ་དང་དཔལ་
དུས་ཀྱི་འཁོར་ལོའི་དབང་ཆེན་སྨིན་རྒྱས་སུ་བསྐུར་བ་སོགས་སྔར་རྣམ་ཐར་
དཀྱུས་སུ་ཞིབ་པར་སོང་ཟིན་པ་ལྟར་གདུལ་བྱ་སོ་སོའི་དབང་བོ་མཆོག་དམན་
དང་། ཁམས་དང་མོས་པ་བཞིན་གང་ལ་གང་འཚམ་གྱིས་ཐོས་བསམ་སྒོམ་
གསུམ་ལ་སྦྱོར་བ་དང་ཐ་ནའང་ཁ་ཏོན་བཟླས་བརྗོད་སོགས་ལ་སྦྱོར་བ་སོགས་
ཞལ་དབུགས་ཕྱི་ནང་དུ་རྒྱུ་བའི་གནས་སྐབས་ཚུན་ཆད་ལ་འགྲོ་བའི་རྒུད་པ་
སེལ་ཐབས་དང་། ཐུབ་བསྟན་རིན་པོ་ཆེ་ཡུན་གནས་ཀྱི་ཐབས་ཁོ་ན་དགོངས་
མཐིལ་དུ་བསྣམས་པ་ནི། བསྔགས་འོས་བསྔགས་བསྟོད་ལས། ཁྱོད་ཀྱིས་
གང་ལས་འགྲོ་བ་དག ། མ་དྲངས་རྒུད་པ་དེ་གང་མཆིས། ། གང་དང་
འཇིག་རྟེན་མ་སྤྲད་པའི། ། ཕུན་ཚོགས་དེ་ཡང་གང་ཞིག་མཆིས། ། ཞེས་
270



རྣམ་ཐར་སྤྱིའི་བསྡུས་དོན་ཅུང་ཟད་བརྗོད་པ།
གསུངས་པ་བཞིན་ནོ། ། །
ཀུན་མཁྱེན་དོལ་པོའི་ལུང་གིས་བསྔགས་པའི་ཆོས་སྡེ་ཆེན་པོ་འདི་ཉིད་
དུའང་། མདོ་སྔགས་ཀྱི་བཤད་གྲྭ་གསར་འཛུགས་དང་། དཔལ་ལྡན་དུས་ཀྱི་
འཁོར་ལོའི་རིམ་གཉིས་ཀྱི་རྣལ་འབྱོར་ཉམས་སུ་ལེན་པའི་སྦྱོར་དྲུག་པ་ཆིག་སྟོང་
ལྷག་གི་རྣམ་པར་དཔྱོད་པའི་བློ་གྲོས་ཀྱི་པད་མོ་གསུང་གི་འོད་ཟེར་གྱིས་ཕྱེས་
པའི་བུ་སློབ་བསྔགས་འོས་ཡོན་ཏན་རྒྱན་ལྡན་མང་དུ་བསྐྲུན། དཔལ་དུས་ཀྱི་
འཁོར་ལོའི་དཀྱིལ་འཁོར་དུ་དབང་མནོས་པའི་སྐྱ་སེར་འབུམ་ཕྲག་ལས་བརྒལ་
ཞིང་། སྐྱེ་རྒྱུད་ཕྲེང་བ་རིང་བའི་བླ་སྤྲུལ། བཤད་སྒྲུབ་ཆོས་སྡེ་སྐྱོང་བའི་
མཁན་ཁྲི། རབ་འབྱམས་གཞུང་ལ་མཁས་པའི་བཤེས་གཉེན། གཡའ་སུལ་
གངས་སུལ་འགྲིམ་པའི་སྒོམ་ཆེན། རྟོག་གེའི་ཆང་གིས་མྱོས་པའི་རིགས་སྨྲ་
སོགས་མདོར་ན་བརྩམས་པས་མི་ལང་སྟེ། ལེགས་པར་བཤད་པ་ཆུའི་བསྟན་
བཅོས་ལས། བརྩེ་ཞིང་ཕན་གདགས་ནུས་པ་དེར། ། སྐྱེ་བོ་ཐམས་ཅད་ངང་
གིས་འདུ། ། ཡིད་བཞིན་གྱི་ནི་རྒྱ་མཚོའི་ངོགས། ། འགྲོ་བ་ཀུན་གྱིས་སྟེན་
པར་བྱེད། ། ཅེས་གསུངས་པའི་ངང་ཚུལ་ལས་མ་འདས་སོ། །
དེ་ལྟར་གསུང་གི་བདུད་རྩི་མྱང་བའི་སློབ་མ་ནུབ་ཛཱ་ཏིའི་རྐང་འཐུང་
འཁྲིགས་པ་ནས་ཤར་རྒྱ་མཚོ་ཆེན་པོའི་འགྲམ་ལ་ཐུག་གི་བར་དུ་གནམ་གྱི་སྐར་
མ་དང་སའི་དྲེག་པ་ལྟ་བུར་ཁྱབ་པར་གྱུར་པ་རྣམས་ལ་ཐུགས་བརྩེ་བའི་སྒོ་ནས་
རྣམ་པ་ཀུན་ཏུ་འདི་ལྟར་གདམ་ཏེ། ལེགས་ཚོགས་ཐམས་ཅད་ཀྱི་རྩ་བར་གྱུར་
བ་དུས་གསུམ་རྒྱལ་བའི་ཞལ་སྐྱིན་མཚན་ལྡན་གྱི་བཤེས་གཉེན་དམ་པ་དེ་ཉིད་
བསམ་སྦྱོར་དག་པས་ཚུལ་བཞིན་དུ་བསྟེན་ཅིང་རྙེད་དཀའི་དལ་འབྱོར་ལན་
གཅིག་ཙམ་ཞིག་ཐོབ་པ་འདི་སྔོན་ཆད་སྟོང་བར་ཟད་སོང་བས་ད་ནི་ཚེ་ལྷག་
271



རྗེ་ངག་དབང་ཡོན་ཏན་བཟང་བོའི་རྣམ་ཐར།
དོན་ལྡན་བྱེད་དགོས། ཆོས་སང་བྱ་དང་གནངས་བྱའི་ངང་ནས་འཆི་བདག་
དགྲ་བོས་འཁྱེར་དུ་དོགས་པས་བྱ་བ་ཀུན་ལས་ཐོག་མར་ལྷ་ཆོས་གཙོ་བོར་བྱེད་
དགོས། །
དེ་ཡང་རབ་ཏུ་བྱུང་བ་རྣམས་རྒྱ་བོད་ཀྱི་ཡུལ་གྲུ་རྣམས་དང་ཁྱད་པར་
གྲོང་ཁྱེར་གྱི་སྲང་མདོ་ཚུན་ཆད་དུ་ཁྱི་བཞིན་དུ་ཉལ་ཏེ་ཚུར་རི་ཙམ་ཕུལ་ཡང་
ངོམས་པ་མེད་ཅིང་ཕར་འུ་སུའི་འདབ་མ་ཙམ་གནང་བ་ལ་ཡང་སྐུ་ཤ་ནས་སྟེར་
བའི་ཚོད་ཀྱི་ཐུགས་འཕངས་མཛད་དེ་དཀོར་ལ་རྔམ་ན་རང་གཞན་གཉིས་ཀ་
འཕུང་བའི་རྒྱུ་རུ་འགྱུར་སྙམ། དེས་ན་རབ་ན་སྡོམ་གསུམ་གྱི་བཅས་མཚམས་
གཅེས་པར་བསྲུངས་ཏེ་རྒྱལ་བའི་བསྟན་པ་ལ་ཐོས་བསམ་སྒོམ་གསུམ་དང་།
དེ་མིན་ཆོས་གྲྭར་ཆག་མེད་དུ་འགྲིམ་ཞིང་བྱ་བ་ལས་ཀྱི་འཁོར་ལོའི་ཕྱོགས་སུ་
གྱུར་བ་སྐུ་གསུངས་ཐུགས་རྟེན་བཞེངས་པ་དང་བཤད་སྒྲུབ་ཀྱི་གྲྭ་རྣམས་ལ་
ཞབས་ཕྱི་གང་ལེགས་འབུལ་ཏེ་ཚོགས་སྒོ་དུ་མ་ནས་བསགས། ཐ་ནའང་སྡོམ་
པའི་རྩ་བའི་ཕྱོགས་ལ་སྐྱོན་གྱིས་མ་རེག་པར་ཁ་འདོན་བཟླས་བརྗོད་སོགས་ལ་
འབད་དེ་སེར་ཚུགས་བཟང་བོ་ཞིག་ངེས་པར་འོངས་པ་དགོས། མདོར་ན་སྒོ་
གསུམ་གྱི་སྤྱོད་པ་ཐམས་ཅད་ཆོས་དང་སྦྱར་ཏེ་འཆི་བ་ ཐོག་ ཏུ་བབས་ཀྱང་
འགྱོད་པ་མེད་པ་ཞིག་འོངས་པ་གྱིས་ཤིག ཅེས་སློབ་བུ་རྣམས་ལ་ཐ་མའི་ཞལ་
ཆེམས་ཀྱི་ཚུལ་དུ་གསུངས་པ་རྣམས་རྣམ་ཐར་གྱི་མཇུག་འདིར་བཀོད་པ་ཡིན་
པས་རྗེ་ཉིད་ཀྱི་གསུང་གི་བདུད་རྩི་ལ་ལོངས་སུ་སྤྱོད་པའི་བློ་གྲོས་དང་ལྡན་པ་
རྣམས་ཀྱིས་གོང་ཞལ་གདམས་ཀྱི་དོན་རྣམས་ཤེས་པར་བྱས་ཏེ་ཉམས་སུ་བླངས་
དགོས་པར་སྣང་སྟེ། ཞལ་གདམས་འདི་དག་རྗེ་ཉིད་ཀྱི་ཞལ་ཚབ་ཡིན་པའི་
ཕྱིར། དཔེར་ན་འདུལ་བའི་སྡེ་སྣོད་སྟོན་པ་དང་བསྟན་པ་གཉིས་ཀ་ཡིན་པ་
272



རྣམ་ཐར་སྤྱིའི་བསྡུས་དོན་ཅུང་ཟད་བརྗོད་པ།
གསུངས་པ་བཞིན་ནོ། །
དེ་ལྟར་མཐའ་ཡས་པའི་ཡོན་ཏན་གྱི་རྒྱན་གྱིས་སྤྲས་ཏེ་བསྟན་བཅོས་
རབ་འབྱམས་ཀྱི་ཆུ་གཏེར་ཆེན་པོའི་མུ་མཐར་སྐད་ཅིག་གིས་ཉུལ་བ་ལ་ཐོགས་
པ་མེད་པའི་མཁས་པའི་མཁས་པ་ཆེན་པོ་རྗེ་བཙུན་དཔལ་ལྡན་བླ་མ་འདི་ལྟ་
བུའི་རྣམ་པར་ཐར་བ་བརྗོད་པ་ལ་ཚོགས་རྒྱ་ཆེན་པོ་བསགས་པར་སྣང་ སྟེ།
སྔོན་སྟོན་པ་ཐུགས་རྗེ་ཅན་གྱིས་ཀྱང་སྔོན་བྲམ་ཟེ་ཁྱེའུར་གྱུར་བའི་ཚེ། ཡང་
དག་པར་རྫོགས་པའི་སངས་རྒྱས་ལ་ཚིགས་སུ་བཅད་པའི་དབྱངས་ཀྱིས་བསྟོད་
པར་བྱས་པས་བསྐལ་བ་བཞི་ཁྲིའི་ཚོགས་འདུམས་པར་གསུངས་པ་དང་ཚུལ་
མཚུངས་པའི་ཕྱིར། དེར་མ་ཟད་དྲི་མེད་ གྲགས་ པའི་ཞུས་པའི་མདོ་ལས།
རབ་འབྱོར་གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་འདིར་རིན་པོ་ཆེ་སྣ་བདུན་གྱིས་རབ་ཏུ་གང་བར་བྱས་ཏེ་སྦྱིན་པ་བྱིན་ན་
བསོད་ནམས་མང་དུ་བསྐྱེད་དམ། རབ་འབྱོར་གྱིས་གསོལ་བ། བཅོམ་ལྡན་
འདས་མང་ལགས་སོ། ། བདེ་བར་གཤེགས་པ་མང་ལགས་སོ། ། བཅོམ་ལྡན་
འདས་ཀྱིས་བཀའ་བསྩལ་བ། རབ་འབྱོར་གང་ལ་ལ་ཞིག་གིས་བླ་མའི་རྣམ་
ཐར་གྱི་ཚིག་བཞི་བའི་ཕྱེད་ཙམ་སྟོན་ན། དེ་བས་བསོད་ནམས་མང་དུ་བསྐྱེད་
པར་འགྱུར་རོ། ། ཞེས་དང་། །
གཞོན་ནུ་ལུང་བསྟན་པའི་མདོ་ལས། གཞོན་ནུ་སློབ་དཔོན་གྱི་མཚན་
ཉིད་བཤད་པར་བྱའོ། ། མཁན་པོའི་ཡོན་ཏན་གྱི་བཤད་པ་ལ་བརྩོན་ཅིག
ཅེས་དང་། འཕགས་པ་གཎྜི་རྒྱས་པའི་མདོ་ལས། སློབ་དཔོན་མཚན་ཉིད་
སུས་བཤད་པ། ། བསོད་ནམས་མཐའ་ཡས་དཔག་མེད་ཐོབ། ། ལྷ་ཡིས་
བསྲུང་ལ་བར་ཆད་མེད། ། དེ་ཕྱིར་བླ་མ་ལ་གུས་ཤིག ། ཅེས་དང༌། དེ་
273



རྗེ་ངག་དབང་ཡོན་ཏན་བཟང་བོའི་རྣམ་ཐར།
བཞིན་དུ་རྒྱུད་ལས་ཀྱང་། རེ་ཤིག་དང་པོར་དངོས་གྲུབ་ནི། ། སློབ་དཔོན་
རྗེས་སུ་འབྲང་ཡིན་པས། ། སློབ་དཔོན་མེད་པར་གྱུར་ནས་ནི། ། དངོས་
གྲུབ་ཐོབ་པར་མི་འགྱུར་བས། ། སློབ་དཔོན་མཚན་ཉིད་བཤད་པར་བྱ། །
ཞེས་སོགས་གསུངས་པའི་ཕྱིར། །
དེར་མ་ཟད་བླ་མའི་སྐུ་འབགས་དང་གསེར་དངུལ་ཕྲ་ཚོམ་གྱི་རྒྱན་དང་
ལྡན་པའི་སྐུ་གདུང་མཆོད་རྟེན་སོགས་ལེགས་པར་བཞེངས་ན་ཕན་ཡོན་བསམ་
གྱིས་མི་ཁྱབ་པ་ཡོད་དེ། རྒྱུད་ལས། བླ་མའི་སྐུ་འབག་སུས་བྲིས་པ། །
གསེར་དངུལ་ལ་སོགས་རྒྱུ་ལས་ནི། ། སངས་རྒྱས་དཔག་ཏུ་མེད་པ་ཡི། ། སྐུ་
གཟུགས་དཔག་མེད་བྱས་པ་བས། ། བརྒྱ་སྟོང་ཁྲི་འབུམ་ཆར་མི་ཕོད། །
ཅེས་དང་། སྐུ་གཟུགས་མཆོད་རྟེན་རྣམས་ལ་རྡུལ་ཕྲ་རབ་ཇི་སྙེད་སོང་བ་དེ་
སྙེད་ཀྱི་བསོད་ནམས་ཐོབ་པར་གསུངས་ཏེ། གསལ་རྒྱལ་གྱིས་ཞུས་པའི་མདོ་
ལས། སྐུ་གཟུགས་རྣམས་ལ་རྡུལ་ཕྲན་ཅི་སོང་བ་དེ་ཡི་གྲངས་སྙེད་དེ་བྱེད་མི་
རྣམས་ཀྱི། ལྷ་ཡུལ་ས་སྟེང་ངེས་པར་རྒྱལ་སྲིད་ཐོབ་ཅེས་གསུངས་པའི་ཕྱིར།
གཞན་ཡང་བླ་མ་མྱ་ངན་ལས་འདས་པའི་རྗེས་སུ་དུས་མཆོད་དང་ཟླ་མཆོད་
བཙུགས་པ་སོགས་ལ་ཕན་ཡོན་ནི། ཡོན་ཏན་ཡོངས་བཟུང་གི་རྒྱུད་ལས། བླ་
མ་འདས་ཚེ་ལོ་ཟླ་ཞག་གྲངས་དག ། ངེས་པར་བཟུང་སྟེ་མཆོད་པ་བྱས་གྱུར་
བ། ། བསྐལ་བ་བྱེ་བར་བསགས་པའི་སྡིག་བཅོམ་ནས། ། ཤིན་ཏུ་མི་བཟད་
གཤིན་རྗེའི་གྲོང་ལས་ཐར། ། ཞེས་དང་། རྒྱུད་ལས། སངས་རྒྱས་དང་བྱང་
ཆུབ་སེམས་དཔའ་གང་གཱའི་ཀླུང་གི་བྱེ་མ་སྙེད་དུ་བསྙེན་བཀུར་བས་ནི། རྡོ་རྗེ་
སློབ་དཔོན་གྱི་བ་སྤུ་གཅིག་ལ་ཏིལ་མར་གྱིས་བྱུག་པའི་བསོད་ནམས་ཁྱད་པར་
འཕགས་ སོ་ ཞེས་ དང་། རིམ་ ལྔ་ ལས། མཆོད་ པ་ ཐམས་ ཅད་ རྣམ་ སྤངས་
274



རྣམ་ཐར་སྤྱིའི་བསྡུས་དོན་ཅུང་ཟད་བརྗོད་པ།
ནས། ། བླ་མ་མཆོད་པ་ཡང་དག་བརྩོན། ། དེ་མཉེས་པས་ནི་ཀུན་མཁྱེན་
གྱི། ། ཡེ་ཤེས་མཆོག་ནི་ཐོབ་པར་འགྱུར། ། ཞེས་སོ། ། གདུང་རྟེན་བྱང་
ཆུབ་ཆེན་པོའི་མཆོད་རྟེན་བཞེངས་པའི་ཕན་ཡོན་ནི། ལག་ན་མེ་ཏོག་ཚོགས་
ཀྱི་མདོར། སློབ་དཔོན་གདུང་ལ་མཆོད་པ་བྱས་པའི་ཕྱིར། ། རྣམ་པ་ཤིང་
རྣམས་སྤུངས་ནས་བསྲེགས། ། རིན་ཆེན་སྣ་ཚོགས་ལས་བྱས་པའི། ། མཆོད་
རྟེན་དཔག་ཚད་བརྒྱའམ་གང་རུང་བྱས། ། སློབ་དཔོན་རུས་བུ་བསྡུས་ནས་དེ་
རུ་བཅུག ། རྟག་ཏུ་སྤོས་དང་མེ་ཏོག་སྣ་ཚོགས་མཆོད། ། ཚད་མེད་སངས་
རྒྱས་རྣམས་དང་འཕྲད་པར་འགྱུར། ། ཞེས་གསུངས་སོ། །
དེ་ལྟར་ བྱང་ཆུབ་ཀྱི་སེམས་ རྣམ་ པ་ ཀུན་ གྱི་ མཆོག་ དང་ ལྡན་ པའི་
བཻདཱུརྱའི་རང་བཞིན་བསྡུ་བའི་དངོས་པོ་བཞི་དང་ཚད་མེད་པ་བཞིའི་ཟུར་
བརྒྱད་པ། ཤེས་བྱ་མ་ལུས་པ་རབ་ཏུ་གསལ་བའི་སྒྲོན་མེ་ཆེན་པོ་མཚན་ཉིད་
དང་ལྡན་པའི་དཔལ་ལྡན་བླ་མ་འདི་ལྟ་བུ་དང་ཤིན་ཏུ་འཕྲད་པར་དཀའ་བ་
ཞིག་ལ་འཕྲད་པ་ནི་དོན་དང་ལྡན་པ་ཡིན་ཏེ། དཔལ་དོན་དམ་བསྙེན་པ་ལས།
འདོད་པའི་དངོས་གྲུབ་སློབ་དཔོན་ཞལ་གྱི་རྗེས་འབྲང་བར། ། མ་ལུས་རྡོ་རྗེ་
ཐེག་པ་ཐམས་ཅད་མཁྱེན་པས་གསུངས། ། ཞེས་དང་། གསང་འདུས་རིམ་
ལྔ་ལས། རི་དབང་རྩེ་ལ་འགའ་ཞིག་ལྷུང་གྱུར་ན། ། ལྷུང་བར་མི་འགྱུར་
སྙམ་ཡང་ལྷུང་བར་འགྱུར། ། བླ་མའི་དྲིན་གྱིས་ཕན་པའི་ལུང་ཐོབ་ནས། །
གྲོལ་བར་མི་འགྱུར་སྙམ་ཡང་གྲོལ་བར་འགྱུར། ། ཞེས་སོ། ། བླ་མ་ལ་མོས་
གུས་དྲག་པོ་འབྱུང་བའི་གཞི་བླ་མའི་རྣམ་ཐར་དང་སྐྱེས་རབས་རྒྱས་བསྡུས་ཅི་
རིགས་པ་ལ་བལྟ་བར་གལ་ཆེ་བར་གསུངས་ཏེ། དྲི་མེད་འོད་ཟེར་རྒྱས་པའི་
རྒྱུད་ལས། རྡོ་རྗེ་སློབ་དཔོན་ཐམས་ཅད་མཁྱེན། ། ཀུན་མཁྱེན་ཡེ་ཤེས་
275



རྗེ་ངག་དབང་ཡོན་ཏན་བཟང་བོའི་རྣམ་ཐར།
དབང་གི་རྒྱལ། ། མོས་གུས་དྲག་པོ་འབྱུང་བའི་གཞི། ། བླ་མའི་རྣམ་ཐར་
རྒྱས་བསྡུས་རྣམས། ། ཡིད་བཞིན་ནོར་བུ་ལྟ་བུ་ཅན། ། ཡང་ཡང་བལྟ་བར་
བརྩོན་གྱུར་ན། ། དངོས་གྲུབ་ཐོབ་པ་ཐེ་ཚོམ་མེད། ། ཅེས་གསུངས་པའི་
ཕྱིར་རོ། །
སྨྲས་པ།
སྲིད་ཞིའི་ཚ་གདུང་སེལ་བྱེད་ནོར་གྱི་ཕུལ། །
བཤེས་གཉེན་ས་བརྟོལ་ལྗོན་པའི་ཁོ་ལག་རྒྱས། །
འགྲོ་ལ་དགེ་ལེགས་སྟེར་བའི་བསིལ་གྲིབ་ཅན། །
མཚུངས་མེད་དཔལ་ལྡན་བླ་མ་རྒྱལ་གྱུར་ཅིག །
མཁས་པའི་ཡོན་ཏན་འཆད་རྩོད་རྩོམ་གསུམ་དང་། །
གྲུབ་པའི་ཡོན་ཏན་ས་ལམ་རྟོག་པ་གཉིས། །
ཡ་མ་བྲལ་བའི་ཚུལ་ལ་ལེགས་བརྟག་ན། །
སྲས་བཅས་རྒྱལ་བའི་གཟིགས་མོར་ཅི་ཡང་ཆེ། །
གཞན་སྟོང་འཇིགས་མེད་གདོང་ལྔའི་ང་རོ་ཡིས། །
ཕས་རྒོལ་སྙིང་གི་སྲོག་རྩ་འདར་བ་སྙམ། །
དགག་སྒྲུབ་རིགས་པའི་སྡེར་ཁྱིམ་གདེངས་པ་ཡིས། །
ལོག་རྟོག་གླང་བོའི་མྱོས་བུམ་འབྲལ་བར་དོགས། །
རིགས་ལྡན་མི་ཡི་བླ་མར་ལེགས་བཞེངས་པ། །
276



རྣམ་ཐར་སྤྱིའི་བསྡུས་དོན་ཅུང་ཟད་བརྗོད་པ།།
ངུར་སྨྲིག་འཆང་བའི་ཟློས་གར་གུ་ཎའི་ཞབས། །
གཞན་སྟོང་སྨྲ་བའི་སེང་གེ་ཆོས་ཀྱི་རྗེ། །
སྐྱེ་བའི་ཕྲེང་བར་གཙུག་གི་ནོར་བུ་འཛིན། །
ཁོ་བོ་བློ་དང་བརྩོན་པའི་མཐུ་དམན་ཡང་། །
ཁྱོད་ཡོན་ཡིད་ཆེས་ནོར་བུའི་འོད་སྣང་གིས། །
ལན་བརྒྱར་དཔྱད་པའི་གནད་ཀྱི་པད་དཀར་འདི། །
བློ་གསལ་མགུ་བའི་སྐྱེས་སུ་འགྱུར་སྙམ་སྤྲོ། །
གང་གི་ཕྱི་ནང་གསང་བའི་རྣམ་པར་ཐར། །
ཞིབ་པར་ཡི་གེའི་ཕྲེང་བར་བསྟར་གྱུར་ན། །
གླང་ཆེན་ཁལ་དུ་ལོངས་བའི་ངོ་མཚར་ཞིག །
འབྱུང་སྲིད་ཚིག་ཚོགས་ཉུང་ངུས་རྫོགས་པ་མིན། །
རབ་འབྱམས་གཞུང་ལ་ཐོས་བསམ་རྒྱ་ཆེར་བྱས། །
བདེ་གཤེགས་སྙིང་བོའི་བཞུགས་ཚུལ་རྫོགས་པར་མཐོང་། །
དབང་ལུང་མན་ངག་ཁྲིད་ཀྱི་རྒྱ་མཚོ་རྡོལ། །
གཅིག་གི་མཐའ་ཡང་ཕལ་གྱིས་གཞལ་ནུས་མིན། །
མགོན་པོ་ཁྱོད་ཀྱི་རྣམ་ཐར་གཙང་མ་ལ། །
བརྟེན་ནས་ཐོས་བསམ་བསྒོམ་པ་ཡ་མ་བྲལ། །
བསྟན་པ་ཐམས་ཅད་འགལ་མེད་འཆར་རོ་ཞེས། །
277



རྗེ་ངག་དབང་ཡོན་ཏན་བཟང་བོའི་རྣམ་ཐར།
རྗེས་འཇུག་སློབ་བུའི་བསོད་ནམས་རྭ་བར་བབས། །
ངེས་དོན་བསྟན་པའི་བདག་པོ་ཆོས་ཀྱི་རྗེ། །
ཐོག་མཐའ་བར་གྱི་མཛད་བཟང་ནོར་བུའི་ཕྲེང་། །
སྐལ་བཟང་སློབ་བུའི་རྒྱན་དུ་ལོངས་ཤིག་དང་། །
གཏན་གྱི་འདུན་མ་ཡིན་ནོ་ཆོས་ཀྱི་གྲོགས། །
མགོན་པོ་མཆོག་གི་མཛད་བཟང་རྒྱུ་སྐར་ཕྲེང་། །
རྟོགས་བརྗོད་སྨྲ་བའི་མེ་ལོང་དག་པ་རུ། །
གསལ་བར་ཤར་བའི་ངང་ཚུལ་འདི་མཐོང་ཚེ། །
གཟུར་གནས་བློ་ལྡན་དགའ་མགུའི་འོ་མ་འཕྱུར། །
འཕགས་པ་གཎྜི་རྒྱས་པའི་མདོ་སྡེ་ལས། །
སློབ་དཔོན་མཚན་ཉིད་བཤད་པའི་བསོད་ནམས་དེ། །
མཐའ་ཡས་དཔག་མེད་ཐོབ་པ་གསུངས་པས་ན། །
བདག་ཀྱང་དགའ་བའི་དབྱིངས་སུ་འཛུམ་གྱིས་རོལ། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་ལས།
རྣམ་ཐར་སྤྱིའི་བསྡུས་དོན་ཅུང་ཟད་བརྗོད་པའི་སྐབས་ཀྱི་སརྒ་སྟེ་བཅུ་གསུམ་
པའོ། ། ། །
278



རྩོམ་པའི་མཇུག་བསྡུ་བ།
སྨྲས་པ།
གཞི་དབྱིངས་རང་གསལ་ཞི་བ་ཆེན་པོའི་དབྱིངས་སུ་འགྱུ་རྟོག་འཆིང་བ་གཤིས་
ནས་དྭངས། །
མ་བཅོས་ཞི་བའི་གནས་ལུགས་རྣམ་ཀུན་མཆོག་ལྡན་རང་བྱུང་ལྷུན་འགྲུབ་འོད་
གསལ་བ། །
གཞི་འབྲས་དབྱེར་མེད་དོན་དམ་ཡེ་ཤེས་གློ་བུར་དྲི་མའི་སྦུབ་ལས་ངེས་གྲོལ་
ཤེས་དང་ཤེས་བྱ་རོ་གཅིག་ཁྱབ་བདག་དུས་ཀྱི་འཁོར་ལོ་ཡོན་ཏན་བཟང་བོར་
གུས། །
གཞན་སྣང་མཐོང་བྱའི་ཡུལ་ལས་རབ་འདས་རང་བྱུང་གདོད་ནས་བཞུགས་
པའི་དེ་བཞིན་ཉིད། །
ཚིག་གིས་བརྗོད་པ་ཇི་བཞིན་མཉན་འོས་ལས་འདས་རང་བཞིན་དྭངས་པའི་
འོད་གསལ་དབྱིངས། །
ཕྱོགས་དང་རིས་སུ་གཅད་དུ་མེད་པར་སོ་སོར་རང་གིས་རིག་པའི་ཡེ་ཤེས་
ཉིད། །
སྤྲོས་བྲལ་ཞི་བའི་དབྱིངས་ལས་གཞན་མེད་དོན་དམ་མཆོག་གསུམ་མངོན་གྱུར་
279



རྗེ་ངག་དབང་ཡོན་ཏན་བཟང་བོའི་རྣམ་ཐར།
ཁྱོད་ལས་སུ། །
དོན་དམ་འོད་གསལ་ཆོས་དབྱིངས་རང་བྱུང་ཡེ་ཤེས་བདེ་ཆེན་འགྱུར་མེད་དེ་
བཞིན་ཉིད། ། །
ངེས་པའི་དོན་དུ་ཀུན་རྫོབ་གཉིས་སྣང་སྤྲོས་པ་མ་ལུས་སྟོང་དང་དག་པའི་
གཞི། །
ཆོས་སྐུའི་ཡོན་ཏན་གང་གཱའི་ཀླུང་གི་བྱེ་སྙེད་ལས་འདས་རང་བཞིན་ཉིད་ལྡན་
པ། །
ཚུལ་བཞིན་སྟོན་ལ་རྡོ་རྗེའི་ལྗགས་རྩེ་འཁྱུགས་པའི་རིག་པའི་དཔའ་བོ་ཁྱོད་མིན་
སུ། །
ཉེ་གནས་སངས་རིན་མཛོད་པ་ཀུན་དགའ་དཔལ། །
རྒྱ་རོང་འོད་གསལ་སེམས་དཔའ་གུ་ཎའི་ཞབས། །
གང་འདུལ་སྤྲུལ་བའི་རོལ་བ་བསམ་མི་ཁྱབ། །
རྗེ་ཡིས་ཞལ་བཞེས་བདེན་པའི་བདུད་རྩིར་འཁྱིལ། །
དེ་དག་ཕྱི་ནང་གསང་བའི་རྣམ་པར་ཐར། །
རྣམ་པར་དཔྱད་ན་མཁས་པ་མགུ་བ་དང་། །
ཡིད་ཆེས་ཅན་ལ་དགའ་བ་བསྐྱེད་ནུས་པའི། །
འདི་ཡི་རང་བཞིན་སྨྲ་བའི་མཐའ་མི་དཔོག །
280



རྩོམ་པའི་མཇུག་བསྡུས་པ།
ངེས་དོན་བསྟན་པའི་མཛེས་རྒྱན་ངོ་མཚར་བ། །
རྣམ་ཐར་ནོར་བུའི་བང་མཛོད་མ་ལི་ཀ །
མཐོ་རིས་སུམ་རྩེན་བུ་མོ་རྗེས་ཆགས་པས། །
རྐུས་ཏེ་རིགས་ལྡན་མདུན་སར་ཁྱེར་ཅེས་གྲགས། །
བཀའ་གདམས་བཤེས་གཉེན་ཇི་བཞིན་མགོན་ཁྱོད་ལ། །
ཇི་ལྟར་འདྲིས་ཤིང་བརྗིད་པའི་རང་བཞིན་མངོན། །
ཇི་ལྟར་བརྟག་ཅིང་འཇིགས་པའི་ཉམས་སྣང་འཆར། །
ཇི་ལྟར་བསམ་བཞིན་དད་པའི་མཆི་མ་འཆོར། །
ཁོ་བོ་ཆོས་ཀྱི་རྗེས་འབྲང་མ་ལགས་ཀྱང་། །
བརྟག་ཐུབ་དཀའ་བའི་རྨོངས་ཞེན་རྒྱང་བསྲིངས་ཏེ། །
ངེས་དོན་བསྟན་པ་མཛེས་པའི་རྒྱན་གཅིག་ཏུ། །
ངོ་མཚར་ནོར་བུའི་བང་མཛོད་འདི་ན་གྲུབ། །
བསྟན་འགྲོར་སྨན་པའི་དགེ་ལེགས་ནོར་བུའི་ཕྲེང་། །
རྒྱ་ཆེར་སྤེལ་བའི་ཚུལ་ལ་མངོན་དགའ་བའི། །
སྐལ་བཟང་སློབ་བུ་སྤྲོ་བའི་འཛུམ་བཞིན་དུ། །
ཚུལ་འདི་བལྟ་བའི་ལས་ཀྱིས་བྲེལ་བར་ངེས། །
ཚིག་སྐམ་ཁ་ལ་བྱང་བའི་རྟོག་གེ་དང་། །
རྨོངས་པའི་ཕུགས་སུ་མངོན་རློམ་འཆང་རྣམས་ལ། །
281



རྗེ་ངག་དབང་ཡོན་ཏན་བཟང་བོའི་རྣམ་ཐར།
གདུང་བ་སྐྱེད་པ་ལས་ཀྱིས་ནོངས་པ་ཟད། །
དེ་ཕྱིར་མཐུན་པའི་གྲོགས་རྣམས་སུ་ཞིག་བཤུངས། །
མཁས་གྲུབ་དབང་ཕྱུག་སྐྱབས་མགོན་མ་ཏི་ལས། །
མདོ་སྔགས་ཐ་སྙད་གཙུག་ལག་ཀུན་ལ་སྦྱངས། །
རབ་འབྱམས་གཞུང་ལུགས་རྒྱ་མཚོའི་ཕ་མཐར་སོན། །
རྒྱ་ཆེར་ཐོས་པ་བཙལ་པའི་རྣམ་ཐར་ཡིན། །
བདེ་གཤེགས་གསུང་རབ་ལས་ནི་འབྲུ་གཅིག་ཀྱང་། །
འདོར་དུ་མེད་པར་ཐར་བའི་ཐབས་སུ་དགོངས། །
གཞུང་ལུགས་གདམས་པར་ཤར་བའི་ཉམས་བཞེས་འདི། །
སྔ་རབས་སྐྱེས་བུས་མ་ཐོན་རྣམ་ཐར་ཡིན། །
ཁྱད་པར་དུས་ཀྱི་འཁོར་ལོའི་རིམ་གཉིས་ཀྱི། །
རྣལ་འབྱོར་ཉིན་མཚན་ཀུན་ཏུ་གཡེལ་བར་མེད། །
དེ་མཐུས་སྟོང་གཟུགས་མེ་ཏོག་འབྱམས་སུ་ཀླས། །
ཕྱག་ན་པད་མོ་དགྱེས་པའི་རྣམ་ཐར་ཡིན། །
རང་བཞིན་བདེ་གཤེགས་སྙིང་བོའི་རང་གདངས་ལ། །
ཁྱད་ཆོས་རྒྱལ་བའི་ཡོན་ཏན་ལྷུན་གྱིས་གྲུབ། །
ཚུལ་འདི་སྨྲ་ལ་ལྟེ་དབང་གློག་གི་སྤུན། །
དོལ་པོ་གཏིང་ནས་བཞད་པའི་རྣམ་ཐར་ཡིན། །
282



རྩོམ་པའི་མཇུག་བསྡུས་པ།
ངེས་དོན་མདོ་བཅུའི་དགག་སྒྲུབ་གནད་ལ་རྣོ། ། ་
སྡོམ་པ་གསུམ་གྱི་བཅས་མཚམས་རྣམ་པར་དག །
བྱང་ཆུབ་སེམས་ཀྱི་བསྡུ་བཞིའི་མེ་ཏོག་བཞད། །
ཕུལ་བྱུང་མཁས་བཙུན་བཟང་བོའི་རྣམ་ཐར་ཡིན། །
རབ་འབྱམས་གཞུང་ལུགས་འཆད་ལ་བློ་གྲོས་ཞིབ། །
ཕས་རྒོལ་གླང་སྨྱོན་འཇོམས་ལ་གཡུ་རལ་གསིག །
ཕྲ་ཞིབ་གསུང་ངག་རྒྱུད་མངས་གདངས་སུ་འཁྲིལ། །
ངོ་མཚར་འཆད་རྩོད་རྩོམ་པའི་རྣམ་ཐར་ཡིན། །
དཔལ་ལྡན་ཇོ་ནང་བ་ཡི་གྲུབ་མཐའི་སྲོལ། །
གངས་ཅན་ཆོས་རྒྱུད་ལྔ་ཡི་གྲལ་དུ་བཞག །
མདོ་སྨད་ལྷོ་རྒྱུད་རང་ལུགས་འཛིན་པའི་སྡེ། །
གང་ཡོད་རྣམས་ལ་དབུ་མའི་དུས་ཁྲིད་བཙུགས། །
ཀུན་མཁྱེན་དོལ་པོ་ཡབ་སྲས་བརྒྱུད་འཛིན་བཅས། །
བློ་གྲོས་འཇམ་དབྱངས་འཛུམ་དཀར་ལས་འོངས་པའི། །
གསུང་རབ་པར་བཞེངས་གངས་ཅན་དགེ་ཟླ་རྣམས། །
བསྔགས་འོས་མཛད་ཆེན་བཞི་ཡི་རྣམ་ཐར་ཡིན། །
དེ་ལྟར་མཚན་ལྡན་བླ་མའི་ཡོན་ཏན་ལ། །
283



རྗེ་ངག་དབང་ཡོན་ཏན་བཟང་བོའི་རྣམ་ཐར།
དད་པའི་དྲི་བསུང་རྒྱུན་དུ་འཐུལ་བ་དེས། །
བསྔགས་ཚིག་ལེགས་བཤད་ནོར་བུ་སྤེལ་བ་ཡིས། །
རྙེད་དཀའི་དལ་འབྱོར་གྲུ་ཆེན་དོན་ཡོད་གྱུར། །
རྗེ་བཙུན་བླ་མའི་བཞེད་དགོངས་ཚུལ་བཞིན་དུ། །
བསྒྲུབ་ལ་མི་འཇིགས་སྤོབས་པའི་རྩ་བ་བརྟན། །
གསུང་སྐྱེས་སློབ་བུ་འགའ་ཡི་རེ་སྐོང་དུ། །
བསྐུལ་བའི་བཀའ་ལུང་མེ་ཏོག་དོན་ཡོད་བྱས། །
ཚུལ་འདི་བརྩོན་པའི་དྲི་མེད་དགེ་ཚོགས་ཀྱིས། །
རིགས་བརྒྱའི་ཁྱབ་བདག་ཁྱོད་ཞབས་པདྨ་དཀར། །
ནམ་ཡང་འབྲལ་མེད་གཙུག་ཏུ་ལེགས་ཐོབ་ཏེ། །
གསུང་གི་བདུད་རྩིའི་དགའ་སྟོན་མྱོང་བར་ཤོག །
དེ་ཚེ་ངེས་འབྱུང་ལམ་བཟང་ཉ་ལྕིབས་ཁོག །
རྟག་ཆད་མཐའ་བྲལ་ལྟ་བའི་མུ་ཏིག་གིས། །
ཕྱུར་བུར་གཏམས་པའི་དགའ་སྟོན་མྱོང་བཞིན་དུ། །
བྱང་ཆུབ་སེམས་དང་འབྲལ་བར་མ་གྱུར་ཅིག །
ཐུབ་བསྟན་སྤྱི་དང་ངེས་དོན་ཇོ་ནང་བའི། །
རང་ལུགས་དྲི་མེད་དར་ཞིང་རབ་རྒྱས་ཏེ། །
བསྟན་འཛིན་སྐྱེས་བུ་སྐུ་ཚེ་བརྟན་བཞིན་དུ། །
284



རྩོམ་པའི་མཇུག་བསྡུས་པ།
ཕན་བདེའི་བསུང་ཞིམ་འཕྲོ་བཞིན་རྒྱས་གྱུར་ཅིག །
ཟས་གཙང་སྲས་པོའི་རྗེས་ཞུགས་དགེ་འདུན་ཚོགས། །
རྣམ་དག་ཁྲིམས་ཀྱི་བྱི་དོར་ལྷུར་ལེན་ཅིང་། །
ཕུལ་བྱུང་སྤོང་ཀློག་ལས་ལ་རབ་བརྩོན་ཏེ། །
ཆོས་བརྒྱད་སྣང་ཤས་ནོངས་པས་དབེན་གྱུར་ཅིག །
བདག་ཀྱང་ཚེ་རབས་པད་མོའི་ཕྲེང་བ་རུ། །
དལ་འབྱོར་རྟེན་ཐོབ་བཤེས་གཉེན་མཆོག་དང་མཇལ། །
གང་གསུང་སྙིང་བོར་སྒྲུབ་པའི་སྲས་གྱུར་ཏེ། །
རིམ་གཉིས་ལམ་བཟང་སྒྲུབ་པའི་མཐུ་ལྡན་ཤོག །
འབྲེལ་ཐོགས་གཙོར་བྱས་ཡིད་ཅན་མ་ལུས་པ། །
འཕྲལ་ཡུན་ཕན་བདེའི་དཔལ་ལ་རོལ་བཞིན་དུ། །
དབྱིག་གི་བློ་གྲོས་མ་འདི་ནད་མཚོན་དང་། །
མུ་གེས་བསྐལ་བས་ཀུན་ནས་དབེན་གྱུར་ཅིག །
བཀྲ་ཤིས་གང་ཞིག་དཔལ་ལྡན་བླ་མའི་བྱིན་རླབས་ཡིད་བཞིན་ནོར་བུས་སྐྱེ་
དགུའི་ཡིད་ཀྱི་འདོད་པ་འཇོ། །
བཀྲ་ཤིས་གང་ཞིག་མཆོག་གསུམ་ཡི་དམ་དཀྱིལ་འཁོར་རྒྱ་མཚོའི་ཐུགས་རྗེའི་
སྤྲིན་ལས་དངོས་གྲུབ་ཆར་ཆེན་འབེབས། །
བཀྲ་ཤིས་གང་ཞིག་བསྟན་སྲུང་གུར་ཞལ་སྲུང་མའི་མཐུ་སྟོབས་བསྐལ་བའི་མེ་
285



རྗེ་ངག་དབང་ཡོན་ཏན་བཟང་བོའི་རྣམ་ཐར།
ལྕེས་བདུད་སྡེའི་བུད་ཤིང་བསྲེག །
བཀྲ་ཤིས་གང་ཞིག་བདེན་པ་དེ་ཡིས་འདི་ན་གང་སྨོན་འབད་མེད་ཡིད་བཞིན་
འགྲུབ་པར་གྱུར་ཅིག། །
ཞེས་ངེས་དོན་བསྟན་པའི་མངའ་བདག་རྗེ་བཙུན་བླ་མ་དམ་པ་ཁམས་
གསུམ་ཆོས་ཀྱི་རྒྱལ་བོ་ངག་དབང་ཡོན་ཏན་བཟང་བོའི་རྣམ་པར་ཐར་བ་ངེས་
དོན་བསྟན་པའི་མཛེས་རྒྱན་ངོ་མཚར་ནོར་བུའི་བང་མཛོད་ཅེས་བྱ་བ་འདི་ལྟ་
བུ་ཞིག་དགོས་ཞེས་རྗེ་ཉིད་ཀྱི་གསུང་ལས་སྐྱེས་པའི་སློབ་བུ་ངག་དབང་ཚུལ་
ལྡན་གྱིས་སྔ་ཕྱི་དུ་མར་འབད་པ་ཆེན་པོའི་ངང་ནས་ཚུལ་འདི་བརྩམས་པའི་
ཕྱོགས་ལ་མཐུན་རྐྱེན་མང་དུ་སྒྲུབ་པའི་སྒོ་ནས་ སྐུ་རྟེན་དུས་འཁོར་ ཐང་ཀ
གསུང་རྟེན་འཇམ་དཔལ་མཚན་བརྗོད་ཀྱི་ཊཱིཀ་ཆེན། ཐུགས་རྟེན་རྣམ་རྒྱལ་
མཆོད་རྟེན་གྱི་གཙོས་ན་བཟའ་ཆ་ཚང་། རྡོར་དྲིལ། དམངས་སྒོར་བདུན་
བརྒྱ་བཅས་བསྐུལ་མ་ནན་ཏན་དུ་བྱུང་བ་དང་། རྗེ་བླ་མའི་སྐུའི་གཅུང་དུ་གྱུར་
བ་རྡོ་རྗེ་ཐར་གྱིས་དམངས་སྒོར་ཉིས་བརྒྱ། གསུང་དབྱངས་ཀྱིས་དམངས་སྒོར་
ཆིག་སྟོང་། སྟོང་ཆེན་ གྱིས་ དམངས་ སྒོར་ སུམ་ སྟོང་། ཆོས་ འཛིན་ གྱིས་
དམངས་སྒོར་བདུན་ཅུ་བཅས་ཆེད་བསྐུལ་མཛད་པ་མ་ཟད། གསུང་ལས་སྐྱེས་
པའི་སློབ་མ་བློ་གྲོས་འཕེལ་སོགས་སྟོད་སྨད་ན་བཞུགས་པ་མང་བོས་ཀྱང་རྗེས་
སུ་ཡི་རངས་བའི་སྒོ་ནས་བསྐུལ་བ་དང་། ཁྱད་པར་ཐུབ་དབང་གིས་རྗེ་བླ་མ་
རིན་པོ་ཆེའི་སྐུའི་སྣང་བརྙན། གཞི་གསུམ་འདུལ་བའི་ཡིག་ཆ་དང་། ལྷག་
པར་རྗེ་བླ་མའི་རྣམ་ཐར་ལ་མཐོང་ཆེན་དང་རྩིས་སུ་བཟུང་སྟེ་རྗེ་ཉིད་ཀྱི་མཛད་
པ་དང་གསུང་ཟུར་ཕྲ་མོ་ཚུན་ཆད་མ་བརྗེད་པར་ཐོ་འགོད་ཞིབ་མོའི་ལུགས་སུ་
286



རྩོམ་པའི་མཇུག་བསྡུས་པ།
བྱས་པའི་ས་བོན་རྣམས་ངག་དབང་ཚུལ་ལྡན་གྱི་ལག་ཏུ་བརྒྱུད་དེ་བསྐུལ་མ་
མཛད་པ་ལ་བརྟེན་ནས་རྣམ་ཐར་གྱི་སྤྱི་བབས་ས་བོན་དེ་དག་དང་མཚུངས་
པར་བྱས་ཤིང་དམ་པ་གོང་མའི་རྣམ་ཐར་གྱིས་ཟུར་བརྒྱན་ཏེ་དམན་ལྷག་སྒྲོ་
སྐུར་སོགས་ཀྱི་སྐྱོན་དང་བྲལ་བར་རྗེ་བཙུན་བླ་མ་ཐུགས་རྗེའི་བདག་ཉིད་ཅན་
དེ་ཉིད་ཀྱིས་གསུང་གི་བདུད་རྩི་ལ་ལོངས་སུ་སྤྱོད་པའི་སྐལ་བ་མི་དམན་པ་ཀུན་
དགའ་དཔལ་ལྡན་རྒྱ་མཚོའམ་མིང་གཞན་ཚངས་སྲས་རོལ་ བའི་འོ་མཚོར་
འབོད་པས་བཀའ་དྲིན་གསུམ་ལྡན་གྱི་བླ་མ་རིན་པོ་ཆེའི་གཟུགས་སྐུ་ཆོས་
དབྱིངས་སུ་མནལ་ཚུལ་བསྟན་ནས་བགྲང་བྱ་བཞི་འདས་ཤིང་རབ་བྱུང་བཅུ་
བདུན་པའི་མི་ཟད་ཅེས་པ་མེ་ཁྱི་ (༢༠༠༧)ལོའི་རྒྱལ་ཟླ་བའི་དུས་ཚེས་དགེ་
བར་འབྲོག་དགེ་བསམ་འགྲུབ་གླིང་ངེས་དོན་དགའ་བའི་ཚལ་གྱི་ཆོས་གྲྭ་ཆེན་མོ་
ནས་མཇུག་གྲུབ་པར་བགྱིས་པ་འདིས་ཀྱང་ཐེག་པ་མཆོག་གི་བཤེས་གཉེན་དམ་
པས་རྗེས་སུ་འཛིན་པ་དང་། དཔལ་ལྡན་རྒྱལ་བ་ཇོ་ནང་བའི་བསྟན་པ་རིན་པོ་
ཆེ་ཕྱོགས་དུས་ཀུན་ཏུ་དར་ཞིང་རྒྱས་པར་གྱུར་ཅིག ། བཀྲ་ཤིས།
287



དཔེ་སྒྲིག་འགན་ཁུར་པ། །
责任编辑:
དེབ་གཞིའི་བཟོ་བཀོད་པ།
装帧设计:
སྒྲོལ་མ་ཆོས་མཚོ།
#
ཀརྨ་རྡོ་རྗེ་ཚེ་རིང༌།
E #
༄༅ ། ། རྗེ་ངག་དབང་ཡོན་ཏན་བཟང་བོའི་རྣམ་ཐར།
ཀུན་དགའ་དཔལ་ལྡན་རྒྱ་མཚོ།
རྩོམ་པ་པོ།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
པེ་ཅིན་ཧོ་ཕིང་ལོ་བྱང་ལམ་ཨང་14པ།
སྦྲག་ཨང་། 100013
ཁ་པར་ཨང་གྲངས། ། 010 - 64227665
བརྒྱུད་འཚོང་མཁན། ། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་འདེབས་མཁན། པེ་ཅིན་དབྱི་ཧུའེ་པར་འདེབས་ཚད་ཡོད་ཀུང་སི།
དེབ་ཚད། 850mmx1168mm 1/32
པར་ཤོག
པར་གཞིའི་སྒྲིག་ཐེངས། 2008ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས། 2008ལོའི་ཟླ་11པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས། 0001 - 3000
དཔེ་རྟགས། ISBN 978 -7-105- 09666 -4/B• 397(བོད)156
9. 5
རིན་གོང་། སྒོར་16.00



图书在版编目(CIP)数据
觉囊云灯桑布上师略传:藏文质噶巴灯嘉措著,-北京:
民族出版社,2008.10
ISBN 978-7-105-09666-4
I.觉.. I,贡,,,,觉囊云灯桑布-传记 - 藏语
N. B949.92
中国版本图书馆 CIP 数据核字(2008)第167580号
民族出版社出版发行
(北京市和平里北街14号 邮编100013
www.e56.com.cn
北京艺辉印刷有限公司
全国各地新华书店经销
藏编室电话:64275311 藏文发行科电话:64227665
2008年11月第1版 2008年11月北京第1次印刷
开本:850 毫米×1168 毫米 1/32 印张:9.5
印数:0001-3000册
ISBN 978-7-105 - 09666-4/B·397(藏)156
定价:16.00 元



责任编辑 卓玛青措
封面设计 吾要
|||
-
-
Jonangpa
༄༅། །དཔལ་ལྡན་རྒྱལ་བ་ཇོ་ནང་པ།
ISBN 978-7-105-09666-4
978710509666">
定价:16.00 元
